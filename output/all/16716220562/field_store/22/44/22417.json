[[["link","http://www.gutenberg.org/ebooks/53506"],["title","A Collection of Kachári Folk-Tales and Rhymes (#1)"],["body","gongse  lâbodang.  Mar manat sandeha hal.  Mor  bapáy burha  mánu.  E     du    Ang      gînaise.   Ângnî  âfâ  brai  mânsùi. Be phong-ne     mârate    bapay  kápi   áchhe.  Tenekwáte  Kámesvare marichhe bu-nai-au-nù âfâiâ maubai thâdang. Bebaidî-nù Kamesvarâ  fongse  e már.  Tenekwáte Madhu o  e dal  báns    lai   mariba-lai áhichhe. budang. Bebaidînù Madhu bù  wâ   gongse lânanai   bunù     faidang.  Pránar bhay dekhí, ji thait sangrám haichhe, he thait e dál   báns Thoinu  gînânai,    zerau   nânglaidangman,  beau nù  wâ-gon gongse   pálon.   Mor  bapaik mâre    buli,   mai o e bár   Madhuk  márilon. man-nai. Ângnî âfâkhô bugan hannánai, ângbù fongse Madhukhô bunaise.     Murat     parichhe,   na kót    parichhe,  mor gát yád  nai. khårå-au-sù gaglai-khù, na mau-sù gaglai-khù, âng khithânù bâiâ.  Tetia Madhu   mátit  pari gaichhe.  Mor  bapaik may toli laichhon. Obânu Madhuâ hâ-i-au gaglainaise.  Ângnî âfâkho âng dikhângnaise.  Tenekwát  mor  kakai áhi paichhe. Kokai-e  may-e   ámár bapaik Ereaunù  ângnî  âdâ  så fainaise. Âdâzang ângzang zang-nî âfâkhô  lai áhichhon, ârû  Madhu­dale   Madhuk  lai gaichhe.  lâbônaise,   ârû Madhu­ni-frâ Madhukhô lângnaise.      DÙIMÂ DÙISÂ NI KHORÂNG.  Sânùi brai burui man. Phâre unau bîsur gothai brai-buruî zâlângbâ, buruiâ zingâsînânai brainu khithânaise \"Brai, zang­fùrhâ zî dânai fisâfur dang, bîsùr mâ zânânai thânggan?\" Erui bungbâ braia mai hu khâmnu lâgi Khubernîau thângnânai, mai sobai bîsor ârù lai-megong lâfâ megong bîfùr mânî-nî bîgot-zului bînânai nå-i-au lâbônânai sânsnî sânzât lâmâiau hor thânânai, nå man-fai-nânai buruinù khitha­naise: \"Ang gasenù bigot-zului lâbobai.\" Phâre nå-i-au sân-ne-sù thânânai, khet khâmnù lâgi sorai fithâ-gundui lânânai hâ, nainù lâgi thângnaise. Phâre gahâm hâ, dåtse nai-ui frâbui fâtbrùi-thing-bù zurâ khânânai dinnanai nå fainaise. Unau sânse­ni-khâli khodal sekhâ, bifùr-mâni lânânai thângnânai hâgrâ eonânai ârù bî hâgrâtùrkhô saunânai hâkhô mazâng khâmnaise. Bînî­frai, sanzâ sanâp ârù sâ khùlâ fâtbrùi-thing khulumnânai khonâ brùithing phongse phongse zaunaise.  Biaunù hâ gasenù mannaise. Phâre baidî baidî mai ârù fîfâng megon-thaigong boikhôbù fùnânai hùnaise. Phâre hâbâ zapbâ braiâ nåi-au thângnânai zirai nânai thânaise. Obâsù âzîbù dang khâlibù dang sânse buruiâ mai nainù lâgi braikhô lùgù homnaise. Khintu braia bungnaise \"Lâmâ­iau dùi gùiâ. Nanghâ dùi gâng-bâ âng maunîfrai hùnù?\" Theo­bù bî brai-nî khorâng khnâsongâ­lâbâ embrâbrâ braikhô homnai­khai lâng-gnâng-naise. Phâre thân­gùi thângùi mainî hâ man-sî man-sî zâbâ, buruihâ dùi gângnânai brainù khithâbâ, braiâ bung­naise \"Âng nangnù dùhùi-nù khithâ-dangman, nonggâ? lâmâ-i au gùia hannânai? Theo­bù ângnî khorâng khnâ-i-âlâbâ fainânai ângkhô dukhu hùíù. Ereùi bungbâ, buruiâ bungnaise. Dinî âng dùi man-lâng-âbâ, thoi-sî-gan. Nang âng-nù dùi hùnù­nânggô.\" Phâre unau braiâ mung­bù upai mane zânânai, dùi namai-nâng-naise. Nâmaie nâ­maie fukurimanse nubâ, bî buruinî megonkhô hî zang khânânai be fukuri-hâ-lâgi lângnaise. Ârù braiâ bungnaise \"Nang be fukuri khô naiâlâbâ dùi lâng.\" Khintu dùi lângbâ-rù mâbâ mâbâ dùi nî dau ârù hângsùfrâ birlai-bâ, bîkhô khnânânai, bîkhô nainù lubuinânai nainaise. Beaunù daufùrnî gele­nai ârù rong zâlainai nunânai bîhâbù brai zang rong zâlainù mon zânaise. Obâsù braiâ khâ­mâ, buruiâ âgârâ. Phâre braiâ buruinî khorâng lânù gnâng zâ­naise. Obâsù bîsùrhâ âji-bù-thâiù khâli-bù-thâiù gåthå gåthai zânaise. Zâbâ, bîsùrkhô fisînù hâekhai braiâ bîsùrkhô buruinî khorângzang Hem-nî hâzô-au lângnânai beaunù fukuri manse khâmnânai baidî baidî nâ khâm­nânai dùiau hogârnânai dinbù-naise.  Phâre unau Srî braiâ sùimâ fudrun mâse lânanai, mùi sessâ ârù khusung nâmaibaie nâmaibaie dùi gângsù dangman. Ereau-nù Srî braiâ be fukuriau thâng-fnâng-naise. Beaunù dùi nunâ­nai lângnù nâmaibâ, nâfrâ bîkhô raidaunaise. \"Afâ, nang bení dùi lângbâ, zangfùrkhô gahâm khâmnânggan.\" Beaunù bî sùmai lânânai, dùikhô lângbâ, náfrâ bungnaise. \"Dâ nang zangfùr­khô Loitho hâlâgî lâng.\" Beaunù Srî braiâ gaigainù lauthî zang dru-dru bù-bù-bâ khîthû khîthû dùi bùhùi bùnai, ârù nâfrâ bù fai­naise. Bîbaidînù dùisâ zânaise. Obâsù unau nâfrâ Srî brai-nù lao thaise ârù khumrâ thaise hotaaise. Phrâ bîkhônù lâbônanai sâse khurmâ-nî nå-i-au hâpfaibâ bînù zô mîkhâm ârù ômâ mâse buthât­nânai hùnaise. Phâre okhà nai­bâ Srî braiâ be khumrâ-khô bînî khurmânù hunaise. Hùbâ bi khumrâkhô dânkhaubâ thâkâ gazâ mannânai ârù bâtî-se khâm zâhùnù lâgi omâ buthâtnaise. Ârù omâ bikhau [2] man-se dinnaise. Zâkhâng-ùi frâbùi fainù nâmaibâ omâ bikhaukhô Srî brainù hùnaise. Hùbâ ârù braiâ laukhôbù khurmânù hùnaise. Bî lau-au darbî gazâ dangman. Khintu be khorângkhô braiâ mi-thiâ. Ârù bînî khurmâ­iâ-bù bî-nù khithâ-i-â-khùise. Unau braiâ nåi-au fainaise. Ârù bîhâ nå-i-au bînî fisâzù-khô zâbrâ zânânai thânai nunaise. Bî lao ârù khumrâ-khô bînî khurmâ-khô hùlângnaikhai bîbaidî zâbrâ zânai ârù bînî khurmâiâ-bù be lao ârù khumrâ-khô lâkhmânaikhai zâbrâ gabrâp zânânai thânaise. Obâsù bînî unau nâ-frâ ozâ zâ-thî-nânai bîsùr-nî nå-i-au thângnânai gadân nai-hùi-nânai [3] khithânaise \"Nang-sùr zùsâ mairong ârù goe zorâse fâthùi zorâse ârù dau mâse lânânai dùisâ-i-au hùnânai khu­lumbâ, nang-sùr-hâ zâbrâ gâgan.\" Besùr bibaidi-nù khâmnânai zâbrâ gânaise. Bînîkhai dâ Bå­råfrâ dùisâ dùimâ fùrkhô khulumù. Zapbai!      SÂSE OLSIÂ GÅTHÅ NÊ KHORÂNG.  Sâse olsiâ gåthå dangman. Bî mâlai hâli oinânai mai gai zap-bâ, obâsù bî mâmâr dublîau hâli oi-hùi-dang. Phâre Bùthùr braiâ olsia gåthåkhô hâli oinai nunânai bî thângnù hâekhai, bungnaise. \"Helùi gåthå, nanglai dâ mâ hâlî oidang-hùi, bùthùrâ mobâbânù thângbai. Dâ mai gaibâ, mâ zâ­bâu-nù?\" Theobù bî bîkhô nai­finâ, mosôkhô bùâ dhum dhum dhâm dhâm [4] bunânai, nâtzret nât­flet bâli oibai thâiù. Unau braiâ khonle khonle sùngnaikhai gåthåâ brâp-nânai nai-gedau-nânai bung­naise \"Nanglai maunî brai lùi? Âng khô hâli oinaiau be baidî sùngbai thâiù? Anghâ mâ zâdang, âng sù mithîdang.\" Beaunù braiâ bungnaise \"Nonggâ, lùi âfâ, âng nangkhô gahâm khorâng-sù khithânù nâmaidang!\" Beaunù gåthåâ bungnaise \"Mâ khorâng dang? Mâmâr khithâ! Ânghâ hâli oinù sân zolângbai!\" Obâsù braiâ bungnaise \"Då hâli oinânai mâ zânù? Bùthùr thângbai,\" hanbâ, gåthåâ bungnaise \"Bî bobething thângkhù? Mau thângkhù nang ângnù khithânanai hù. Âng mai gainù manâbâ, mâ zânânai thâng-gan?\" Obâsù braiâ bungnaise \"Nang âglânu mâlai zang lùgùse hâli oinânai mai gaibâ hâmgauman, dâlai bùthùr-khô sùr nunù hâgo, ârù mâbrùi bîkhô laifin-nù?\" Beaunù gåthåâ bungnaise \"Nang khithînânai hùnù hâbâ, âng bîkhô zerùïbâbù lâbônù hâgan.\" Hanbâ, bîkhô braiâ bùlù hâekhai khithânaise \"Nang bething thângùi thâbâ khårå phut-thru-thru brai sâse thokon thunânai dubli gezer gezer thangnai nugan. Obâniâ nang bîkhônù hom. Ârù bî zere khithâ-i-ù nang bebaidînù khâmdùi\" hannânai, bùthùr braiâ thângnaise. Obâsù gåthåâ hâli hogârnânai nåiau fainânai bîmâ buruikhô mâmâr khâm songnù hùnânai, zâùi lângùi bîmânù khithânaise \"Ai, nang gâbun fungzâ­nî khâm songnânai hù, ârù, mairong khothâse bùnnânai hù. Âng bùthùr braikhô hùs-ù-lâng-nù. nânggô. \"Manâthù dinî âng hâli oinaiau brai sâse fainânai mai gainainî Bùthùrâ thangbai hannâ­nai khithânai, ârù bikhô hùsù lângbâ mangan, ârù bîzere khâmnù thinù, bebaidî-nù khâm hannânai khithâlângnai.\" Obâsù buruia okhâ naibâ khâm songnânai gåth­åkhô zâ-hù-ùi lâng-hù-ùi mairong khothâse bùnnânai hùnânai gåthå­khô hogârnaise. Gåthåâ thângùi thângùi zaikhônù lùgù manù, bîkh-ônù sùngù, bîsùr bungù: \"Bùthùr thângbai hannânai mithigô. Bî mâbrùi ârù bobething thâng-khù, bîkhô zangfùr khithânù hâiâ.\" Beaunù gåthåâ gadau-srau zânânai bobething thângan hannânai zerenù manù erenù dubli gezer gezer thâbai baibâ gazânau brai sâse nuhotnaise Nuhotbâ bînù bù-thùr zânù nânggô nungnânai, bî-khô bungnaise \"Âfâ, råthå! dåse råthå! Ang nang-ni-au manse khorâng sùngnù nâmaidang.\" Theobù braiâ khnâsongâlâbâ thângùi thâiù. Gåthåâ-bù khithù khîthù thângùi thângùi khithâ-lângù. Gabauzang braiâ nai fâfin-nanai bungnaise \"Mâ hekhong-hekhong sùr gåthålùi maunî lùi nanglai?\" hannânai sùngbâ gåthåâ bungnaise \"Âfâ brai, da brâp-lùi! ang manse dukhuau gaglâi-nânai, nangnî khâthiau faidang.\" Hanbâ, braiâ \"Mâmâr khithâ mâmâr khitha âng thângnù nânggô, ânghâ nåâ gazân, hor-thô hùi-gan;\" hannaise. Obâsù gåthåâ khithânaise \"Âfâ âng nangkhô bùthùr brai baidî nùiù. Bînîkhai nang ângkhô dâ buthât. Mâlaiâ boibù mai gaithrå-bai âng un zânanai daise bù gainù hâ-e khùise. Bînîkhai nang dåse thâng-fâfin-bâ ângha mai zagan\" bungnaikhai, braia bînù khithâ-naise \"Âng dâ faibai, thâng fâ-finnù hâlia, nang benîfrai mâmâr thângnânai, zese hâiù gathâng-gabrâm hâli oinânai mai gaihùithâng.\" Obâsù gåthåâ fainânai zerenù manù, erenù khothiâ [5] khinî-khô gai-brop-nânai dinnaise. Zapbai!      GÅTHÅ MÂMRA NÎ KHORÂNG.  Sânùi brai bùrùihâ gåthå sâse dangman. Braiâ gåthå uduibâ-nù thoi-lâng-naise. Obâsù bîmâ bù­rùiâ bîbai-nânai gåthåkhô bângai fidit-bâ gåthåâ bungnaise \"Ai, âng dâ mosô gumnù hâ-sî-gô. Nå-se-au murkhiâ hâpnù nâmaiù.\" Bînî bîmâ bungnaise \"Âfâ fisâtlaiâ, nang âng thoiâgo mâni dukhu zânù nânggâ.\" Khintu fisâ­tlaiâ bînî dukhu mon hùâlâbâ sâse nî nåiau murkhiâ hâpnaise. Phâre bîkhô murkhiâ-frâ mosô gum-zâp-nù hùâ. Obâsù sâse gurkhiâ braiâ bîkhô onnânai gum zâp-hù-naise. Phâre gurkhiâfrâ bîkhô nunù hâiâ, ârù boibù bu-i-ù. Bînîkhai unau bî thânù hâekhai, monau dukhu khâmnânai, bùidâkh-sâri lângnaise.  Phâre thângùi thângùi bî nâmâ-i-au Simlî Bîr khô lùgù mannaise. Phâre bîkhô bungnaise \"Dau, nanglai mâ bîr lùi? Simlî bîfâng fângse mâni bân-bù-dang!\" Obânù bî bungnaise; ângnù mâ bîr, lùi, âdâ? Zekhô bungù Gilâ Charan bîr, bîsù bîr!\" Obâ gåthåâ bungnaise, \"Bî bîrâ ângnù!\" Bungbâ, obâ, \"Âng nang zang thângfâgan lùi, âdâ.\" Erui hannânai, bî zang thângnaise. Bebaidînù thângùi thângùi ârù Dhop Bîr khô lùgù manbâ, bîkhô bù bungnaise \"Dau, be lai mâ bîr lùi? Dhop bîtâng fângse mâni hâtsingnù bân-bù-gâr-dang!\" Obâsù bî bungnaise \"Ang-lai mâ bîr lùi, âdâfùr. Zi Gilâ Charan bîr bî, sù!\" Obâ Gilâ Charan bungnaise, \"E gùi, bî lai ângnù nanggâ lùi?\" Erùi hanbâ, \"O âdâ, obâ âng-bù nang sùr zang"]],[["link","http://www.gutenberg.org/ebooks/53506"],["title","A Collection of Kachári Folk-Tales and Rhymes (#2)"],["body","fâgan,\" hannânai bisùr zang thângnaise. Bebaidinù Bîsor Bîr, Bândor Bîr, Hâgor Bîr, ârù Ot Bîr boi zang bîsùr sârå bîr zânaise. Bebaidînu lùgùse thângùi thângùi sâse. Raikhô burui-nî nå man-hùi-bâ, beaunù khâm song-zâ-nù lâgi sâse bîr Raikhônî-au ot bainù thângnaise. Thângbâ, Raikhô bùrùiâ mânsùi nunânai zânù lubuinânai lomzâ-thî-nânai udunânai thânaise, ârù bî bîrkhô bungnaise \"Âbo, ângni khâthi-au-nù ot dang, sukhângnânai lângfai!\" Hanbâ, bî fainânai sukhângdangman. Ereaunù khathiau thânai hâkhorau zùnânai khùkhlainaise. Bîbaidi-nù gabâu zâbâ, boibo sâse sâse thângnânai, beaunù gaglai-thrå-naise. Obâsù Gilâ Charan bîrâ manse khorâng zâbai nungnânai bîau thângnânai, Raikhô buruikhô nunaise. Obâsù bî Raikhô burui khô sùbâ-khrâng hot-naise. Beaunù bùrùiâ dukhu mannânai \"Abo, nang ângkhô dâ buthât!\" hanbâ; \"Obâ ângni âgùifùr khô dîhonnânai hù.\" Ereui bungnai-au-nù bùrùi zâkhlâ gongse lâbo­nânai besurkhô hâkhor-nîfrai dîkhângnaise. Phâre unau bî Raikho bùrùikhô bùthât-naise.  Arù bîzang thângùi thângùi sâne Raikhô thânai thauni man-hùi-naise. Man-hùi-bâ, beaunù simlî-Bîr-khô mikhâm song-nù thin-nânai, bîsùr shikâr khâmnù thângnaise. Phâre bî khâm songnânai dinnaise. Khintu Raikho sânùiâ fainânai khâmkhô zâfainaise. Phâre bîsùr fainânai, \"khâmâ hùrù?\" hannânai bungbâ \"E âdâfur, âng mikhâm songnù baugârbai lîfùr, manâthu âng gumâ mazâng mâse nunânai bîkhô naibai thâdangman.\" Khintu Gilâ Charan bî khorângkho mithîdangman. Bînîkhai bî thâ­nânai khâm songnaise. Phâre khâm zânù lâgi Raikhô sânùiâ fainânai; \"Ùi gåthå! zangfùrnù khâmâ hù lùi!\" Hanbâ, bung­naise \"Zangfùrnù ukhùinânai dang, nangsùrnù mâbrùi hùgan!\" bungbâ \"Gådå-i-au set-bâ gâkhir onkhâtnai gåthå-â-nù [6] zangfurkhô ereùi khithâiù nâ?\" bungbâ, sânùikhô-bù gådå homnânai Gilâ Charanâ dubli dotse nî gazân khubui-hot-naise. Obâsù bîsûr bînîfrai bekhô zânù hannânai, brâpnânai hârau-hurau hù-sù-lai-bù-naise. Obâ bîsùr-khô-bù dân-thât-naise. Bebaidînù sâ-thâm-nî-frai sârå-hâ-lâgi Raikhô bùthâtnânai, Raikhôfurnî mikhâm songnai sârå hânthî hingzau lâbonânai, nå khâmnânai zâbai thânaise. Zapbai!      SÁSE PHÂLÂNGI GÅTHÅNI KHORÂNG. [7]  Sâse uduiau-nù bîfâ thoizânai gåthå dangman. Phâre âzi âzi khâli khâli bî gedet zâbâ sânse bîmânî-au sùngnaise \"Ai, âglâ zangfùrhâ âfâ-i-â lai mâ maunânai zâdangman?\" hanbâ, bîmâiâ hâmâ sunânai khithânaise \"Namfâiâ desù desù fâlângî khâmnânai zâdangman. Bî thâ­blâ, dâ zangfrâ esebù dukhu zâiâman\" hanbâ, bî bungnaise. \"Uh! obâ bî hâbâ-khô âng hâiâ nâ! Bese thâkâ dang, ângnù dîh­onnânai hù!\" Hanbâ, bîmâiâ bungnaise \"Âfâ nang bîbaidî khâmnù nânggâ. Âng bîùi gâpùi nangnù zâhùgan. Nang mâlainî dekhuau thângnânai mâbruibâ thoibâ betbâ âng mâbrùi thâgan?\" Theobù gåthå â khnâsongâlâbâ embrâ-brâ bîmâ-nî-au thâkâ bînâ-nai lânânai bastu bainaise, ârù nau gongse nâmainânai lânaise, ârù gâsenù zå zâbâ, mânsùi sânùi-sù homnânai bîmâ buruikhô khulumnânai mâlainî dekhu-au nau zang thângnaise. Bebaidînù thângùi thângùi gâmî dåtse dùi-gâthan-au naukhô khânânai, gâmî gâmi bastu phân-hù-naise. Bî gâgai nau ne-ù. Bebaidînù thâùi thâùi beau-nù sùrbâ brai burui sâ-nùi-hâ hângsù gufut mâse dangman. Bînù bîsùrnù dùi laiùi mikham songùi hùgrâ-man. Bîkhônù sânse bî gåthåâ dùi ga­thânau gagainî hângsù-bîgur-khô khùnanai din-nânai ârù mazâng sikhlâ-sâ zânânai duguinai nunaise. Bînîfrainù boi hângsù-nî girimâ brai-bùrùi-khô on-sù-nânai thau ârù bînî nau-au zî zî bastu dang, ozâinù bângai bângai hùnù homnaise. Bîbaidînù bas­tufùrkhô fânùi fânùi fân-zap-bâ nåiau fainai so-nai-khai bî brai buruinî nå-iau thângnânai thâkâ zâbrâ hùnânai, hângsù khô bîbâ, brai bùrùiâ \"Erenù lâng\" hannâ­nai bungdangman, khintu bî fâfù- [8]nâng zânù gînânai, brai-nî-gnâng bastu-khai embrâ-brâ thâkâ hùnânai hângsùkhô lâbônaise. Bînîfrai nau lânânai fai-ùi faiùi nå man-fai-nânai, âzibù thâiù khâli-bù thâiù bî hângsù mânsùi zâ-i-e nunânai, sânfrimbù hâmlângnaise. Bîkhônù nunânai bîmâ buruiâ mâlainîau sùngbai baibâ raubù mungbù khithânù hâiâ Khintu biaunù bùrùi sâse dangman. Bînîau sùngbâ, bî bungnaise \"Âgùi, nang bîkhônù mithiâ­khùi nâ? Bî fâlângi khâmnai thângnai-au bîhâ mâbâ manse zâdang. Nang bîkhô buddî khâmbâ, mithînù hâgan.\" Hanbâ, bîmâ bùrùiâ bungnaise \"Khithâ-hor-hai, ai bùrùi, dhorom mangan.\" Hanbâ, bî khithânaise \"Nang sânse sâse sikhlâsa lâbônânai nangnî gåthånî themâ nainù thin. Arù themâ naibai thânai-au-nù gâpthînânai sùng-thâng. \"Nang mânù sânfrimbù hâm-lâng-dang?\" Obânù bî bîkhô on-khâng-nânai bînî monau zî khorâng dang, bî khithâgan.\" Hanbâ, bimâ bîbai­dînù khâmnaise. Hingzausâ-iâ themâ nainaiau-nù gâpthînânai gongrai surukhù surukhù [9] sùng­naise \"Adâ-lùi, nang-hâ-lai mâ zâdang? Nang bekhô khi­thâiâbâ, âng bù khâm dùi zâiâ,\" hannaikhai gåthåâ hâmâ sunânai, bînù lâse lâse khithânaise \"Ang fâlângî khâmnù thângnai-i-au dâ ângnî nå-iau zî hângsù gufut mâse dang, bîkhô mânsùi zânai nudangman. Khintu bî dâ baidî-sùi-ùi-nù thâbai. Bînîkhai âng erebaidî zâdang.\" Themâ nai-khângbâ be gâsenù khorâng hingzausâiâ bînî bîmâ-nù khithâ­naise. Bekhô bîmâiâ khnânânai boi bùrùinù khithâ hùi-naise lâiù. Buruiâ bîkhô khnânânai buddî hùnaise lâiu: \"Nang dinî boi hingzausâkhô lâbonânai khithâ­nânai hù, bî dinî horau udu-lâng-thî-nânai thâthang. Hor gezerbâ hângsùâ mânsùi zânânai gagainî modaifùrkhô khulumbai thâiù. Beaunù bî hângsù bîgurkhô zuzai-mù-au sùnânai hùbâ, obâniâ mânsùi-i-nù thâ-sî-gan.\" Be buddi hùnai-baidînù bîmâiâ hingzausâ-nù khithânaise, ârù hingzausâiâ bù gåthånù khi­thânânai hùnaikhai, sânse gå­thåâ khurui gongseau khârezang thauzang golainânai dinnai, ârù songor manse dinnaise. Hor zâbâ bî udui-thî-lâng-nânai thâbâ, hângsùâ horau sikhângnânai âkhaiau âthengau modom au-bù khepthu-bai-dang. [10] Theobù bî khet-khut khâmâ-khuise. Bînî­khai bî udu-lângmâtbai nungnâ­nai, gagainî hângsù bîgùr khô lâsehai khunânai dinnânai gâgainî modai-fùr-khô mon hùnânai khulumbâi thâdangman. Ere-au-nù srî-srî lâsehai sikhângnânai boi hângsù bîgùrkhô thâpnehai zuzai-mù-au efopnânai dinnaise. Unau bigurâ khâmnânai manâm-khang-bâ, bîkhô manâmnânai mannânai \"Ângkhô mâ khâmkhù, mâ khâmkhù?\" hannânai, fâtdrâp-dô gaglainánai khânggrâng-nânai thoi-hâp-nânai thânaise. Obâsù gåthåâ mâmâr fainânai khuruinî thaukhô khårå-modom-âtheng-âkhai-au hùnânai, songor zang sîpbai thânaise, ârù bîbaidînu sîpùi sîpùi thâblâ, gabâu-zang hâmâ sukhângnaise, ârù thâng-khâng-naise. Bîbaidî-nù mânsùi zânânai, sânùi-zang hâbâ khâm-lai-nânai zâbrâ dinhâ lâgi fisâ fisù zang rozo-rù-man zâlai-bai thânai-se. Zapbai!      BÎDÂ BÎNÂNAUNÎ KHORÂNG.  Sâse razâ ârù rânî dangman. Bîsùr hâ hoâiâ thoi-grù-naise. Bî thoibâ hingzauâ modomau dangman. Sânne-sù thânanai hingzausâ sâse zânaise. Ârù bîsùrhâ hoâsâ bù sâse dangman. Phâre sân-ne-sù thânânai, bîsùrnî bîmâiâ thoinaise. Thoibâ hingzausâ nî bidâiâ bîkhô gâkhîr daunânai fidet-naise. Phâ unau bîsùr zânù-gùie zâlângnânai unau gâmi gâmi bîbainânai zânânaise. Bîbaidînu thâbai-ùi thabai-ùi sâse râzâ nî nå-î-au hâp-hùi-naise. Beaunù Razâiâ onnânai bîsùrkhô bînî nå-î-au dinnai.  Be dekhu-au sikhau sâ-snî dangman. Bîsùrnù râzâiâ ozainù dau, omâ, mosô, phâreo hùnânggô. Be khorângkhô gåthå-mâmrâiâ khnânânai, bîsùr-khô dânthâtnu lâgi razâ-nî-au sùngnaise. Khintu razâhâ bikhô thinnù mon gùiâman. Theobù bînî mon zang-nù thin-naise. Obâ gorai mâse emfui gongse razânîau bînânai lânânai, be sikhaufur-nî nåiau thângnânai goraikhô dâpseau khânânai dinnânai, bî emfui lânânai dor-mukhângâu srî srî zombai thâ-naise. Unau be sikhau gedetsinâ onkhârbùbâ bîkhô dân-naise. Ârù boikhôbù sâse sâse bepaidi-nù dânnaise. Khintù boinùkhrî uduisuiâ monau bângai gînânai, lâse lâse fainaiau bîkhô gahâmùi dânnù manâkhuise. Beaunù thoi-e-khai bî bîsùrnî nå gongseau bîkhô sùnânai tâlâ mârînânai din­naise. Manâthu âglâ bînî bîmâiâ bîkhô zî dânbâ-bù phongse bùâ dânnù thinlângdangman. Bînîk­hai bî bîkhô ârù dânnù hâiâ-khuise. Unau be khorângkhô razânî sigâng-au gâsenù khithâ-naise. Beaunù razâiâ sikhaufùrnî nåkhô bîsùr sânekhô girimâ khâmnaise. Beaunù bîsùr thânânai bîdâiâ binânau-khô khîthânaise \"Âgùi, nang be gâsenú nå gongse gongse-ùi nainù lubuibâ, nainù hâgo. Khintu be tâlâ-mârinai-khô nang dâ kheo.\" Bîdâiâ shikâr khâm­grâ-man. Phâre shikâr khâmnu thângbâ, bînânaunu sobai zang mairang zang golainânai, khurui gongseau hùlângnaiman. Bî bîk­hônu sânse mâni bâsîbai thâdang­man. Unau sân-ne-sù thânânai, bi gâsenù nå-fùr-khô kheo-e kheo-e nainaise. Khaise-au mosô, khaise-au gorai, khaise-au dau, bebaidînù nåfrimbù bî nainaise, Khintu bî kheonu hù-i-e nåkhô mon khâmnânai naiâlâbâ thânù hâiâkhùise.  \"Mânâthù beaubù mâ dang âng nunù nânggô;\" erùi hannânai bî kheonânai naibâ, thoi-hâng thoi-hâng mânsùi sâse nunaise. Beaunù bî khulumbâ, onnânai, bî zî khithâiù, bîkhônù lânânai, muli hùnaise. Beaunù sân ne sù thâ­nânai mânsùiâ gahâm zânaise. Phâ bîbaidînù ozainù railainù ârù bînù khâm dùi hùnù homnaise. Bebaidinù thaie thaie bîsùr kho­ràng zâlainaise. Phâ unau bîdâ­khô buthâtnù lâgi sikhauâ, hing­zaukhô buddi hùnaise \"Nang dînî zobrâ zâ-thî-nânai thâ, ârù khithâ: ângnù mosâ-gâkhir zâhùbâ, âng gahâm zâgan.\" Bibaidi-nù bidâ­nù khithânaise. Bidaiâ khnânânai hâgrâ-bâre-au mosâ nâmai-lâng-naise. Bînî khâfâlùi [11] mosâ bîmâ mâse hâthâi-au mosô begeng nâng-phthânânai thânai lùgù man-naise. Beaunù mosâkhô sùmai lâhùnânai hâthai-nîfrai begeng-khô dîhon­naise. Unau bî mosânî gâkhir-nî khorâng khithânaikhai bî gaigai nî gâkhir ârù fisâ bù mâse hùnaise. Bekhô lâbonânai binâ­naunù hùfainaise. Phâre okhâ naibâ, sikhauâ, bî hingzaukhô sùng­naise. \"Nangnù mosâ gâkhir hùfai-nù nâ?\" Bî khithânaise, gâkhir ârù bînî fisâ bù mâse âdâiâ lâbodang.\" Biau bî hamâ man-naise. Ârù sân­se fukuri manse-nî dùi lâbonù khithânai. Bî fukuri-nî dùikhô lâbobâ mânsùiâ thoiù. Beaunù binânauâ bidânù khithânaise, \"Nang be fukuri-nî dùi ângnù lâbonânai hùbâ, âng gahâm zâgan Bebaidînù bidaiâ gorai mâse emfui gongse sùimâ mâse ârù mosâ-fisâ-khô bù lânânai thâng­naise. Thângùi thângùi bongfâng gedet fângse man-hùinânai, be bongfâng singau-nù bî zirainânai dang. Ereaunù zibaù gedet mâse bî bongfangau mânnânai gâkhùlâng-dâng, nunânai, bîkhô emfui zang dân-so-naise. Ârù dåse"]]]