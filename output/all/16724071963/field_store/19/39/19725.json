[[["link","http://www.gutenberg.org/ebooks/42198"],["title","I funghi mangerecci e velenosi dell'Europa media (#5)"],["body","che del resto è subito riconoscibile, nè è facile scambiare con altri. Le forme a cappello rosso-ranciato, quando sono sviluppate e hanno perduto le verruche del cappello, potrebbero confondersi coll'Uovolo (Tav. I), ma se si osservano le lamelle e il gambo l'errore non può aver luogo, giacchè nel ~Moscario~ sono sempre bianchi, mentre nell'~Uovolo~ sono gialle.    [Illustrazione: Tav. VI — Amanita muscaria Linn. (Moscario)   (VELENOSO)    _Bresadola dis._ — _Lit. G. Zippel Trento_]  ~Spiegazione delle figure:~ _a_ Fungo nel primissimo sviluppo ancora involto nella volva. _b_ Fungo sviluppato. _c_ Sezione verticale. _d_ Basidii. _e_ Cistidio. _f_ Spore.  AMANITA PANTHERINA De C. — Tav. VII.  ~Ital.~ Tignosa bigia, rigata. ~Franc.~ Oronge panthère. ~Ted.~ Pantherschwamm.  Ha cappello da prima emisferico, poi spianato-depresso, leggermente viscoso, col margine striato, color castagno-fuligineo o terra d'ombra, tutto coperto da piccole verruche bianche, fioccose; lamelle spesse, bianche, libere al gambo; gambo bianco, fibrinoso, da prima pieno, poi cavo, terminante alla base in un bulbo ovato, limitato superiormente da un orlo ottuso formato dalla volva; anello per lo più sotto la metà del gambo, talora doppio, bianco-cotonoso, nel fungo intieramente sviluppato quasi sempre scomparso; carne bianca, di odore nauseante, viroso nel fungo adulto; basidii clavati, 32-40 × 12 µ.; spore obovate, bianche, 10-12 × 7-8 µ.  Nasce nei boschetti a foglia di collina abbastanza frequente.  È _velenoso_; contiene esso pure la _Moscarina_, e i sintomi che presenta l'avvelenamento con questo fungo sono quasi identici a quelli che si osservano nell'avvelenamento prodotto dal morso della vipera, per il che si usò sovente con successo anche contro questo avvelenamento l'ammoniaca, a cui però si faceva precedere una dose di emetico, onde far evacuare le parti del fungo non ancora digerite.    [Illustrazione: Tav. VII — Amanita pantherina De C. (Tignosa bigia   rigata) (VELENOSO)    _Bresadola dis._ — _Lit. G. Zippel Trento_]  ~Spiegazione delle figure:~ _a-b_ Fungo in due varii gradi di sviluppo. _c_ Sezione verticale. _d_ Basidii. _e_ Spore.  AMANITA SOLITARIA Bull. (_Am. strobiliformis_ Vitt.)  Tav. VIII. 1/2 grandezza naturale.  ~Ital.~ Tignosa bianca maggiore dei campi con radice grossa. ~Franc.~ Oronge solitaire.  Ha cappello da convesso spianato e finalmente depresso nel centro, di colore bianco, con tinta bianco-sporca grigiastra nel mezzo, tutto coperto da verruche piramidali troncate, di color cinereo, col margine elegantemente frangiato da fiocchi candidi, farinosi, che spariscono nel fungo adulto; lamelle assai spesse, candide, appressate al gambo e poi libere dallo stesso; gambo solido, bianco, coperto sul principio da squame bianche, fioccoso-farinose, che scompaiono al tatto e nel fungo perfettamente sviluppato, terminante alla base in un bulbo ovato o coniforme, talora di grande dimensione, superiormente per lo più spianato e quasi tutto confitto nel terreno; anello apicale, bianco, ampio, reflesso, membranaceo-fioccoso, esternamente striato, che cade sempre a pieno sviluppo; carne bianca, senza odore speciale e di grato sapore; basidii clavati, 40-50 × 9-10 µ.; spore ellittiche, bianche, 11-12 × 7-8 µ.  Nasce al margine dei prati dove sono costeggiati da alberi, nei boschetti di collina, nei luoghi un po' umidi. Da noi è raro; trovasi nei dintorni di Trento a Gocciadoro, S. Rocco, ecc.  È _mangereccio_ e assai gustoso. Si cuoce in una mezz'ora, e se si prepara fritto con olio, sale, pepe e prezzemolo, conservando il cappello intiero, oppure se si frigge involto con farina ed uovo, è sufficiente una cottura di un quarto d'ora.    [Illustrazione: Tav. VIII — Amanita solitaria Bull. (Tignosa bianca)   (1/2 gr. nat.)    _Bresadola dis._ — _Lit. G. Zippel Trento_]  AMANITA RUBESCENS Fr. — Tav. IX.  ~Ital.~ Tignosa vinata. ~Franc.~ Oronge vineuse. ~Ted.~ Perlenschwamm.  Ha cappello da convesso piano-depresso, di colore grigio-rossastro, giallo incarnato o vinato sporco, con macchie più sature, tutto coperto da verruche della medesima tinta; lamelle bianche, spesse, attenuate verso il gambo e decorrenti sullo stesso sotto forma di filetti o strie; gambo solido, raramente vuoto in età, bianco, poi prendente una leggiera tinta vinata, che termina alla base in un bulbo ovato con solchi circolari e screpolature longitudinali; anello apicale, ampio, bianco con bordo fioccoso, rosseggiante, esternamente striato; carne bianca nel fungo giovane, rosso-vinata al taglio e nel fungo adulto, di odore appena sensibile e di sapore dolcigno; basidii clavati, 30-40 × 8-10 µ.; spore ovato-sferiche, bianche, 8-9 × 6-7 µ.  Nasce specialmente nei boschi a foglia di collina, più raro nelle selve di conifere, in tutto il Trentino.  È _mangereccio_, di buon gusto e si prepara come l'~Amanita solitaria~. Si può facilmente confondere coll'~Amanita aspera~ (Tav. XI), la quale è velenosa, e perciò si deve bene attendere quando si raccoglie. L'~Amanita aspera~ non ha mai tinta rossastra e la carne della medesima è sempre bianca.    [Illustrazione: Tav. IX — Amanita rubescens Pers. (Tignosa vinata)    _Bresadola dis._ — _Lit. G. Zippel Trento_]  ~Spiegazione delle figure:~ _a_ Fungo nel primo sviluppo quasi intieramente involto nella volva. _b_ Fungo sviluppato. _c_ Sezione verticale. _d_ Basidii. _e_ Spore.  AMANITA SPISSA Fr. — Tav. X.  ~Ital.~ Tignosa screziata. ~Franc.~ Oronge perlée.  Ha cappello da prima emisferico, poi spianato-depresso, di colore grigio-fuligineo o castagno-fuligineo, tutto coperto da verruche irregolari, bianco-grigiastre; lamelle bianche, spesse, aderenti al gambo e decorrenti a filetto sullo stesso; gambo pieno, in età un po' cavo, bianco, sotto la metà coperto da squame bianche e con tinta quadrello, alla base radicato; anello apicale, bianco, esternamente striato, che scompare nel fungo adulto: carne bianca, molle di nessun odore o sapore speciale; basidii clavati, 35-40 × 8-10 µ.; spore bianche, ovato-sferiche, 10 × 8 µ.  Nasce nelle selve di conifere piuttosto raro. Val di Sole, Campiglio, ecc.  È _velenoso_, ma poco conosciuto essendo per lo più confuso coll'~Amanita pantherina~, alla quale somiglia molto.    [Illustrazione: Tav. X — Amanita spissa Fr. (Tignosa screziata)   (VELENOSO)    _Bresadola dis._ — _Lit. G. Zippel Trento_]  ~Spiegazione delle figure:~ _a-b_ Fungo osservato in due diverse posizioni. _c_ Sezione verticale. _d_ Basidii. _e_ Spore.  AMANITA ASPERA Fr. — Tav. XI.  ~Ital.~ Tignosa aspra. ~Franc.~ Oronge âpre. ~Ted.~ Schuppiger Fliegenschwamm.  Ha cappello da convesso spianato, a tempo umido viscosetto, di colore fosco-grigiastro, con tinta qua e là giallastra, tutto coperto da verruche bianco-giallognole, appuntite al centro e nel resto appianate; lamelle bianche, spesse, verso il gambo attenuato-aderenti; gambo pieno, poi cavo, tutto coperto da piccoli fiocchi o squamette che svaniscono nel fungo adulto, alla base terminante in un bulbo obovato, coperto dai brandelli della volva; anello apicale, bianco, esternamente striato e bordato internamente da una frangia di fiocchi gialli; carne bianca, sotto l'epidermide del cappello giallognola, di sapore dolciastro e odore nel fungo vecchio nauseoso, basidii clavati, 45-50 × 8-10 µ.; spore ovato-sferiche, 8-10 × 6-7 µ.  Nasce nei boschi a foglia di collina, specialmente nei castagneti, ma raro.  È _velenoso_: anzi è una delle specie più deleterie. Si può confondere, osservandolo superficialmente, coll'~Amanita rubescens~ (Tav. IX); ma questa, come abbiamo osservato, è chiaramente distinta pel colore vinato di tutte le sue parti, specie della carne.    [Illustrazione: Tav. XI — Amanita aspera Pers. (Tignosa aspra)   (VELENOSO)    _Bresadola dis._ — _Lit. G. Zippel Trento_]  ~Spiegazione delle figure:~ _a-b_ Fungo in due gradi di sviluppo. _c_ Sezione verticale. _d_ Basidii. _e_ Spore.  AMANITA VAGINATA Bull. — Tav. XII.  ~Ital.~ Bubbolina rigata senza anello, Falso farinaccio. ~Volg.~ Colombina. ~Franc.~ Grisette, Coucoumelle grise, Coucoumelle orangée. ~Ted.~ Brauner Wulstblätterschwamm.  Ha cappello da obovato spianato-depresso, talora con leggiera protuberanza (umbone) nel centro, col margine striato, poi solcato-pettinato, di color variabile, bianco, piombino, cenere o fulvo-ranciato: lamelle spesse, bianche, libere al gambo; gambo bianco, senza anello, coperto da piccoli fiocchi che svaniscono a perfetto sviluppo, pieno, poi vuoto, attenuato alla sommità e inviluppato alla base in una volva grande, bianca, membranacea, lobata; carne bianca, di sapore grato e odore non speciale; basidii clavati, 40-50 × 10-12 µ.; spore sferiche, 10-12 µ. di diam.  Nasce dovunque nelle selve dalla primavera a tardo autunno, generalmente sotto due forme. La prima di colore piombino (_Agaricus plumbeus_ Schaeff.) e l'altra di color fulvo-ranciato (_Ag. fulvus_ Schaeff.). È _mangereccio_ e si presta ai medesimi usi dell'~Amanita solitaria~ e ~A. rubescens~. Conviene però osservare bene di non confonderla coll'~Amanita pantherina~, dalla quale si distingue subito per la mancanza dell'anello, e per la volva membranacea persistente. Quando si raccolgono perciò degli individui dubbii devesi sempre osservare se alla base del piede hanno la volva, che sovente è coperta dalla terra.    [Illustrazione: Tav. XII — Amanita vaginata Bull. (Bubbolina rigata   senza anello)    _Bresadola dis._ — _Lit. G. Zippel Trento_]  ~Spiegazione delle figure:~ _a-b_ Due individui nel primo sviluppo della varietà _fulva_. _c_ Individuo completamente sviluppato della varietà _plumbea_. _d_ Individuo verticalmente sezionato. _e_ Basidii. _f_ Spore.   Genere Lepiota.  Funghi carnosi con cappello e gambo; gambo fornito d'anello, ma senza volva; tessuto del gambo separato da quello del cappello e perciò facilmente staccabili uno dall'altro; lamelle libere; spore _bianche_, liscie, di varia forma, per lo più ellittiche od obovate.  LEPIOTA PROCERA Scop. — Tav. XIII.  ~Ital.~ Bubbola maggiore, Mazza da "]],[["link","http://www.gutenberg.org/ebooks/42198"],["title","I funghi mangerecci e velenosi dell'Europa media (#6)"],["body","tamburo, Pellicione, Parasole, Tobbia. ~Franc.~ Couleuvrelle. ~Ted.~ Parasolschwamm.  Ha cappello da prima ovale, indi campanulato, finalmente disteso col disco rialzato in una protuberanza (umbone) di colore grigio-rossastro o marrone, con epidermide dura, che si screpula tutta in squame di varia forma sovra un fondo bianco-sporco, fibroso, con margine elegantemente frangiato, largo fino a 20 centimetri; lamelle spesse, larghe, bianche, al gambo libere e congiunte ad anello; gambo cilindraceo, alto fino a 24 cm., tutto tigrato da squame brune, alla base bulboso, internamente cavo; anello mobile, composto di due o tre zone circolari, frangiato-lacere, al di sotto cartilagineo e bruno, sopra bianco e fioccoso-tomentoso; carne bianca, molle, in età tenace, di buon gusto e odore marcato, fungino; basidii clavati, 30-40 × 10-12 µ.; spore ellittiche od obovate, 12-15 × 8-10 µ.  Nasce nei luoghi campestri, al margine dei boschi sassosi, dovunque. È _di buon gusto_ quando è giovane; si deve però levare il gambo, il quale è coriaceo e nettare il cappello dalle squame. Il fungo adulto diventa tenace e non si presta agli usi culinarii.    [Illustrazione: Tav. XIII — Lepiota procera Scop. (Mazza da tamburo)   (1/2 gr. nat.)    _Bresadola dis._ — _Lit. G. Zippel Trento_]  ~Spiegazione delle figure:~ _a_ Fungo a quasi completo sviluppo. _b_ Fungo sezionato. _c_ Basidii. _d_ Spore.  LEPIOTA EXCORIATA Schaeff. — Tav. XIV.  ~Ital.~ Bubbola buona. ~Volg.~ Tobbietta, Fungo della rugiada. ~Franc.~ Coulemelle chauve. ~Ted.~ Geschundener Blätterschwamm.  Ha cappello da prima obovato, poi conico-campanulato, finalmente spianato e rialzato nel mezzo con protuberanza a foggia di capezzolo (cappello umbonato), di color nocciola-pallido o biancastro, colla epidermide granulosa, presto lacerata in squamette e verso il margine ritirata, per cui apparisce come escoriato; lamelle spesse, bianche, al gambo libere e congiunte ad anello; gambo bianco, pruinato, poi liscio (glabro), internamente cavo (fistoloso), alla base terminante in un piccolo bulbo spianato alla sommità; anello libero, membranaceo, che sparisce in età; carne bianca, di buon sapore; basidii clavati, 30-35 × 10-12 µ.; spore ovato-oblunghe, 15-17 × 9 µ.  Nasce nei luoghi erbosi al margine dei boschi, nei prati sterili vicini alle selve, nei luoghi incolti, al margine dei campi ecc. dall'agosto all'ottobre.  È _mangereccio_ e di buonissimo gusto quando è giovine; invecchiando la carne diventa tenace, perde l'aroma e riesce indigesta.    [Illustrazione: Tav. XIV — Lepiota excoriata Schaeff.   (Bubbola buona)    _Bresadola dis._ — _Lit. G. Zippel Trento_]  ~Spiegazione delle figure:~ _a-b_ Fungo in due diversi gradi di sviluppo. _c_ Fungo sezionato. _d_ Basidii con un cistidio. _e_ Spore.  LEPIOTA NAUCINA Fr. (_Ag. leucothites_ Vitt. _Ag. laevis_ Krombh. _Ag. Schulzeri_ Kalchbr) — Tav. XV.  ~Ital.~ Tobbietta bianca. ~Franc.~ Bisette. ~Ted.~ Nakter Blätterschwamm.  Ha cappello della medesima forma della Lepiota excoriata e del medesimo colore o un po' più bianco, ma con epidermide liscia come pelle di guanto, diventante però un po' granulosa e con piccolissime squame al margine del cappello nel fungo adulto; lamelle spesse, al gambo libere e unite a circolo o anello, da prima bianche, indi quasi sempre con tinta color rosa o carnicina più o meno marcata; gambo bianco, un po' fibrilloso, internamente pieno d'un midollo bambagioso, poi cavo, alla base un po' ingrossato; anello bianco, membranaceo, internamente fioccoso; carne bianca, di buon sapore; basidii clavati, 35-40 × 10 µ.; spore obovate, bianche, con nucleo oleoso, color paglia, 8-9 × 6 µ.  Nasce nei medesimi luoghi della Lepiota excoriata, colla quale è facile confonderla quando è giovane.  È _mangereccia_ e più delicata dell'~escoriato~. Non si può confondere con specie velenose.    [Illustrazione: Tav. XV — Lepiota naucina Fr. (Tobbietta bianca)    _Bresadola dis._ — _Lit. G. Zippel Trento_]  ~Spiegazione delle figure:~ _a_ Fungo sviluppato. _b_ Fungo sezionato. _c_ Basidii. _d_ Spore.   Genere Armillaria.  Funghi carnosi con cappello e gambo fornito di anello membranaceo o squamiforme, ma senza volva; tessuto del gambo omogeneo con quello del cappello, per cui non si possono staccare che rompendoli; lamelle variamente inserte al gambo, non libere; spore _bianche_, liscie, globose, obovate o ellittiche.  ARMILLARIA ROBUSTA Alb. et Schw. (_Ag. caussetta_ Barla) — Tav. XVI.  ~Ital.~ Agarico robusto. ~Franc.~ Le robuste. ~Ted.~ Starker Blätterschwamm.  Ha cappello da convesso spianato e depresso, di colore rosso-mattone vivo o fulvo-ranciato o castagno-fulvo, con epidermide fibrosa, screpolata longitudinalmente al margine ed in piccolissime squame al centro; lamelle spesse, bianche, poi macchiate, del colore del cappello, verso il gambo rotondato-libere o sinuato-appressate; gambo solido, sopra l'anello bianco, coperto di piccoli fiocchi, sotto l'anello del medesimo colore del cappello, con fibrille longitudinali o piccole squame che scompaiono nel fungo vecchio; carne bianca, al taglio diventante color aurora, di odore leggiero, non tanto grato e di sapore dolcigno; basidii clavati, 25-35 × 4-5 µ.; spore bianche, ovato-oblunghe, con goccia oleosa, 5-6 × 3 µ.  Nasce nei pineti della zona della vite solitario o a cespi. Si può mangiare con piena sicurezza; però non è tanto gradevole per la carne un po' tenace ed amarognola. Sulla costa mediterranea (Genova-Nizza) è molto più frequente ed è consumato in grande quantità dalla gente di campagna che lo conosce sotto il nome di _Caussetta_. Si deve badare di non confonderlo coll'~Armillaria aurantia~ (Tav. XVIII), specie sospetta e frequente anche nelle selve di montagna, dove manca o è molto rara l'~Armillaria robusta~.    [Illustrazione: Tav. XVI — Armillaria robusta Alb. & Schw.   (Agarico robusto)    _Bresadola dis._ — _Lit. G. Zippel Trento_]  ~Spiegazione delle figure:~ _a_ Cespo di individui completamente sviluppati. _b_ Individuo sezionato. _c_ Basidii. _d_ Spore.  ARMILLARIA CALIGATA Viv. — Tav. XVII.  ~Ital.~ Agarico calzato. ~Volg.~ Calzetta, Caussetta (Litorale mediterraneo). ~Franc.~ La Caussetta de Nice.  Ha cappello da convesso spianato, col centro quasi sempre rialzato ad umbone, secco, color marrone tendente nello sfondo al rossastro, tutto coperto da eleganti squame del medesimo colore; lamelle spesse, bianche, nel fungo adulto pagliarine, verso il gambo sinuato-aderenti (smarginate), talvolta coperte da gocciole resinose giallognole; gambo solido, verso la base attenuato-radicato, sopra l'anello bianco e come cruscoso, sotto l'anello a squame circolari scure, simili a quelle del cappello; carne bianca, compatta, di odore grato di frutta e di sapore dolce-amaro; basidii cilindraceo-subclavati, 40-45 × 6-8 µ.; spore bianche, ovato-sferiche, con goccia oleosa, 6 × 5 µ.  Nasce a preferenza nelle selve di Abete bianco (Avez), per lo più solitario.  È poco conosciuto e perciò non ha da noi un nome volgare. Nel Litorale mediterraneo, dove è più frequente, viene raccolto assieme all'~Agarico robusto~, col quale è confuso e perciò chiamato col medesimo nome di ~Caussetta~. È _mangereccio_ ed ha le medesime proprietà e il medesimo gusto dell'Ag. ~robusto~.    [Illustrazione: Tav. XVII — Armillaria caligata Viv.   (Agarico calzato)    _Bresadola dis._ — _Lit. G. Zippel Trento_]  ~Spiegazione delle figure:~ _a_ Due individui nel primo sviluppo. _b_ Individuo sviluppato. _c_ Individuo sezionato. _d_ Basidii. _e_ Spore.  ARMILLARIA AURANTIA Schaeff. — Tav. XVIII.  ~Ital.~ Agarico ranciato.  Ha cappello convesso, poi spianato con leggero umbone, viscoso a tempo umido, colore ranciato-fulvo o ocraceo-fulvo, tutto coperto da piccole squame concolori; lamelle spesse, bianche, poi a macchie ferruginee o fulve, al gambo sinuate ed attaccate sullo stesso ad uncino; gambo solido, talora però nel fungo adulto diventante cavo, sopra l'anello bianco e cruscoso, sotto coperto da squamette identiche a quelle del cappello; anello incompleto, squamiforme e non già membranaceo come nell'~Armillaria robusta~ e ~calzata~; carne bianca con tinta quadrello ai lati, di odore forte d'olio rancido o di cimice e di sapore dolcigno; basidii clavati, 25-28 × 4-5 µ.; spore subglobose, 5-6 × 4-5 µ.  Nasce a preferenza nelle selve di Abete bianco per lo più in grandi truppe. Osservato superficialmente è facile confonderlo coll'~Armillaria robusta~, dalla quale però si distingue specialmente per l'odore nauseante, per la viscosità, per le squame e per l'anello non membranaceo. All'osservazione microscopica si trova diversità anche nelle spore ecc.  È specie _sospetta_ da tralasciarsi, quantunque non si possa dichiarare venefica, giacchè in certi luoghi viene mangiata senza pericolo dopo essere stata cotta e macerata nell'acqua. Convien rimarcare che cuocendosi i funghi nell'acqua salata perdono gran parte dei principi drastici, che contengono, e se, dopo cotti, si getta via l'acqua e si condiscono, riescono innocui. Questo metodo, per lo più usato dai contadini, se è più sicuro per garantirsi dagli avvelenamenti, ha però l'inconveniente di rendere i funghi insipidi e più indigesti pel motivo che perdono il gusto gradito e delicato, nonchè parte degli elementi nutritivi.    [Illustrazione: Tav. XVIII — Armillaria aurantia Schaeff.   (Agarico ranciato) (SOSPETTO)    _Bresadola dis._ — _Lit. G. Zippel Trento_]  ~Spiegazione delle figure:~ _a_, _b_, _c_, Individui di vario sviluppo. _d_ Sezione verticale d'un individuo. _e_ Basidii. _f_ Spore.  ARMILLARIA IMPERIALIS Fr. — Tav. XIX.  ~Ital.~ Agarico imperiale. ~Volg.~ Brise matte (Trento).  Nel primissimo sviluppo ha il cappello quasi rotondo e strettamente unito al gambo mediante la volva membranacea che aderisce ai margini; intieramente sviluppato poi è disteso e spianato, assumendo dimensioni talora molto grandi da raggiungere in diametro 20 cm. e più. Il colore del cappello è castagno, variando in intensità a misura dello sviluppo, e l'epidermide, da"]]]