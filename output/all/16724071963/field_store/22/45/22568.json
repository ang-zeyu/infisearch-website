[[["link","http://www.gutenberg.org/ebooks/5424"],["title","Icelandic Primer with Grammar, Notes and Glossary (#6)"],["body","1. erum             sēm                 2. eruð             sēð                 3. eru              sē      _Pret. sg._ 1. var              væra                 2. vart             værir                 3. var              væri            _pl._ 1. vārum            værim                 2. vāruð            værið                 3. vāru             væri  _Imper. sg._ ver; _pl._ verið.  _Ptc. prt._ verit _n._   COMPOSITION  170. Composition with the genitive is very frequent in Icelandic. Thus by the side of _skip-stjōrn_ (ship-steering) we find _skips-brot_ (ship's breaking, shipwreck), _skipa-hęrr_ (army of ships, fleet).  Genitival composition often expresses possession, as in _konungs-skip_ (king's ship).   DERIVATION  Prefixes  171. Prefixes are much less used in Icelandic than in Old English.  *al-* 'quite,' 'very': _al-būinn_ 'quite ready,' _al-snotr_ 'very clever.'  *all-* 'all,' 'very': _all-valdr_ 'all-ruler, monarch,' _all-harðr_ 'very hard,' _all-stōrum_ 'very greatly.'  *and-* 'against': _and-lit_ 'countenance' (_lita_, look), _and-svar_ 'answer.'  *fjǫl-* 'many': _fjǫl-męnni_ 'multitude' (_maðr_, man).  *mis-* 'mis-': _mis-līka_ 'displease.'  *ū-* 'un-': _ū-friðr_ 'war' (_friðr_, peace), _ū-happ_ 'misfortune' (_happ_ luck).  Endings                            (a) Nouns                             Personal  172. *-ingr*, *-ingi*, *-ing*: _vīkingr_ 'pirate,' _hǫfðingi_ 'chief,' _kęrling_ 'old woman.'                             Abstract  173. *-ð*, fem. with mutation: _fęgrð_ 'beauty' (_fagr_, fair), _fęrð_ 'journey' (_fara_, go), _lęngð_ 'length' (_langr_, long).  *-ing*, fem.: _svipting_ 'pulling,' _vīking_ 'piracy,' _virðing_ 'honour.'  *-leikr*, masc.: _kœr-leikr_ 'affection' (_hœrr_, dear), _skjōt-leikr_ 'speed' (_skjōtr_, swift).  *-an*, *-un*, fem.: _skipan_ 'arrangement,' _skęmtun_ 'amusement.'                          (b) Adjectives  174. *-ugr*: _rāðugr_ 'sagacious,' _þrūðugr_ 'strong.'  *-ōttr*: _kollōttr_ 'bald,' _ǫndōttr_ 'fierce.'  *-lauss* '-less': _fē-lauss_ 'moneyless,' _ōtta-lauss_ 'without fear.'  *-ligr* '-ly': _undr-ligr_ 'wonderful,' _sann-ligr_ 'probable' (_sannr_, true).  *-samr*: _līkn-samr_ 'gracious,' _skyn-samr_ 'intelligent.'  *-verðr* '-ward': _ofan-verðr_ 'upper.'                            (c) Verbs  175. *-na*: _brotna_ 'be broken' (_brotinn_, broken), _hvītna_ 'become white,' _vakna_ 'awake.'  Used to form intransitive and inchoative verbs of the third conj.                           (d) Adverbs  176. *-liga* '-ly': _undar-liga_ 'wonderfully,' _stęrk-liga_ 'strongly' (_stęrkr_, strong).  *-um*, dat. pl.: _stōrum_ 'greatly' (_stōrr_, great).   SYNTAX  177. Icelandic syntax greatly resembles Old English, but has several peculiarities of its own.  Concord  178. Concord is carried out very strictly in Icelandic: _allir męnn vāru būnir_ 'all the men were ready,' _allir vāru drepnir_ 'all were killed.'  179. A plural adj. or pronoun referring to two nouns of different (natural or grammatical) gender is always put in the neuter: _þā gekk hann upp, ok með honum Loki_ (masc.), _ok Þjālfi_ (masc.), _ok Rǫskva_ (fem.).  _þā er þau_ (neut.) _hǫfðu lītla hrið gęngit..._ 'he landed, and with him L., and Þ., and R.  When they had walked for some time...'  Cases  180. The extensive use of the instrumental dative is very characteristic of Icelandic: whenever the direct object of a verb can be considered as the instrument of the action expressed by the verb, it is put in the dative, as in _kasta spjōti_ 'throw a spear' (lit. 'throw _with_ a spear'), _hann helt hamarskaptinu_ 'he grasped the handle of the hammer,' _heita þvī_ 'promise that,' _jāta þvī_ 'agree to that.'  Adjectives  181. The weak form of adjectives is used as in O.E. after the definite article, _þessi_ and other demonstratives.  _annarr_ (other) is always strong.  182., An adj. is often set in apposition to a following noun to denote part of it: _eiga hālft dȳrit_ 'to have half of the animal,' _ǫnnur þau_ 'the rest of them,' _of miðja nātt_ 'in the middle of the night.'  Pronouns  183. _sā_ is often put pleonastically before the definite article _inn_, both before and after the subst.: _sā inn ungi maðr_ 'that young man,' _hafit þat it djūpa_ 'the deep sea.'  184. The definite article is generally not expressed at all, or else _einn_, _einnhvęrr_ is used.  185. A noun (often a proper name) is often put in apposition to a dual pron. of the first and second persons, or a plur. of the third person: _þit fēlagar_, 'thou and thy companions,' _með þeim Āka_ 'with him and Āki.'  Similarly _stęndr Þōrr upp ok þeir fēlagar_ 'Thor and his companions get up.'  186. The plurals _vēr_, _þēr_ are sometimes used instead of the singulars _ek_, _þū_, especially when a king is speaking or being spoken to.  187. _sik_ and _sēr_ are used in a strictly reflexive sense, referring back to the subject of the sentence, like _se_ in Latin: _Þorr bauð honum til matar með sēr_ 'Thor asked him to supper with him.'  Verbs  188. The tenses for which there is no inflection in the active, and all those of the passive, are formed by the auxiliaries _skal_ (shall), _hafa_ (have), _vera_ (be) with the infin. and ptc. pret., much as in modern English.  189. The historical present is much used, often alternating abruptly with the preterite.  190. The middle voice is used: (1) in a purely reflexive sense: _spara_ 'spare,' _sparask_ 'spare oneself, reserve one's strength.'  (2) intransitively: _būa_ 'prepare,' _būask_ 'become ready, be ready'; _sętja_ 'set,' _sętjask_ 'sit down'; _sȳna_ 'show,' _sȳnask_ 'appear, seem.'  (3) reciprocally: _bęrja_ 'strike,' _bęrjask_ 'fight'; _hitta_, 'find,' _hittask_ 'meet.' In other cases it specializes the meaning of the verb, often emphasizing the idea of energy or effort: _koma_ 'come,' _komask_ 'make one's way.'  191. The impersonal form of expression is widely used in Icelandic: _rak ā storm_ (acc.) _fyrir þeim_ 'a storm was driven in their face.'  192. The indef. 'one' is expressed in the same way by the third pers. sg., and this form of expression is often used when the subject is perfectly definite: _ok freista skal þessar īþrōttar_ 'and this feat shall be tried (by you).'  193. The abrupt change from the indirect to the direct narration is very common: _Haraldi konungi var sagt at þar var komit bjarndȳri, 'ok ā Īslęnzkr maðr,'_ 'King Harold was told that a bear had arrived, and that an Icelander owned it.'  The direct narration is also used after _at_ (that): _hann svarar at 'ek skal rīða til Hęljar'_ 'he answers that he will ride to Hel.'    TEXTS  [Note: The asterisks are to help find the spots mentioned in the notes.  (I took out the line numbers to keep the line width as close to 65 characters as possible.)  --B.C.]  I. THOR  Þōrr er āsanna framastr, sā er kallaðr er Āsa-þōrr eða Ǫku-þōrr; hann er stęrkastr allra guðanna ok manna. Hann ā þar rīki er Þrūð-vangar heita, en hǫll hans heitir [*] Bilskīrnir; ī þeim sal eru fimm hundruð gōlfa ok fjōrir tigir; þat er hūs mest, svā at męnn hafa gǫ̈rt. [*]  Þōrr ā hafra tvā, er svā heita, Tann-gnjōstr ok Tann- grisnir, ok reið þā er hann ękr, en hafrarnir draga reiðina; þvī er hann kallaðr Ǫkuþōrr.  Hann ā ok þrjā kost-gripi. Einn þeira er hamarrinn Mjǫllnir, er hrīm-þursar ok berg- risar kęnna, þā er hann kömr ā lopt, ok er þat eigi undarligt: hann hęfir lamit margan haus ā fęðrum eða frændum þeira. Annan grip ā hann bęztan, męgin-gjarðar; ok er hann spęnnir þeim um sik, þā vęx honum ās-męgin hālfu.  En [*] þriðja hlut ā hann þann er mikill gripr er ī, þat eru jārn- glōfar; þeira mā hann eigi missa við hamarskaptit.  En engi er svā frōðr at tęlja kunni ǫll stōr-virki hans.   II. THOR AND ŪGARÐALOKI  Þat er upp-haf þessa māls at Ǫkuþōrr fōr með hafra sīna [*] ok reið, ok með honum sā āss er Loki er kallaðr; koma þeir at kveldi til eins bōnda ok fā þar nātt-stað.  En um kveldit tōk Þōrr hafra sīna, ok skar bāða; ęptir þat vāru þeir flęgnir ok bornir til kętils; en er soðit var, þā sęttisk [*] Þōrr til nātt-verðar ok þeir lags-męnn.  Þōrr bauð til matar með sēr bōndanum, ok konu hans, ok bǫrnum þeira; sonr bōnda hēt Þjālfi, en Rǫskva dōttir.  Þā lagði Þōrr hafr- stǫkurnar utar frā eldinum, ok mælti at bōndi ok heima-męnn hans skyldu kasta ā hafrstǫkurnar beinunum.  Þjālfi, sonr bōnda, helt ā lær-lęgg hafrsins, ok sprętti ā knīfi sīnum, ok [*] braut til męrgjar.  Þōrr dvalðisk þar of nāttina; en ī ōttu [*] fyrir dag stōð hann upp, ok klæddi sik, tōk hamarinn Mjǫllni ok brā upp, ok vīgði hafrstǫkurnar; stōðu þā upp hafrarnir, ok var þā annarr haltr ęptra fœti.  Þat fann Þōrr, ok talði at bōndinn eða hans hjōn mundi eigi skynsamliga hafa farit með beinum hafrsins: kęnnir hann at brotinn var lærlęggrinn.  Eigi þarf langt frā þvī at sęgja: vita męgu þat allir hvęrsu hræddr bōndinn mundi vera, er hann sā at Þōrr lēt sīga brȳnnar ofan fyrir augun; en þat er sā augnanna, [*] þā hugðisk hann falla mundu fyrir sjōninni einni samt; hann [*] hęrði hęndrnar at hamar-skaptinu svā at hvītnuðu knūarnir. En bōndinn gǫ̈rði sem vān var, ok ǫll hjōnin: kǫlluðu āka- fliga, bāðu sēr friðar, buðu at fyrir kvæmi alt þat er þau āttu.  En er hann sā hræzlu þeira, þā gekk af honum mōðrinn, ok sefaðisk hann; ok tōk af þeim ī sætt bǫrn þeira, Þjālfa ok Rǫsku, ok gǫ̈rðusk þau þā skyldir þjōnustu- męnn Þōrs, ok fylgja þau honum jafnan sīðan.  Lēt hann þar ęptir hafra, ok byrjaði fęrðina austr ī Jǫtun-heima, ok alt til hafsins; ok þā fōr hann ūt yfir hafit þat it djūpa; en er hann kom til lands, þā gekk hann upp, ok með honum Loki, ok Þjālfi, ok Rǫskva.  Þā er þau hǫfðu lītla hrīð gęngit, varð fyrir þeim mǫrk stōr; gengu þau þann dag allan til myrkrs.  Þjālfi var allra manna [*] fōt-hvatastr; hann bar kȳl Þōrs, en til vista var eigi gott. Þā er myrkt var orðit, leituðu þeir sēr til nāttstaðar, ok [*] fundu fyrir sēr skāla nakkvarn mjǫk mikinn, vāru dyrr ā ęnda, ok jafn-breiðar skālanum; þar leituðu þeir sēr nātt- bōls.  En of miðja nātt varð land-skjālfti mikill, gekk jǫrðin undir þeim skykkjum, ok"]],[["link","http://www.gutenberg.org/ebooks/5424"],["title","Icelandic Primer with Grammar, Notes and Glossary (#7)"],["body"," hūsit.  Þā stōð Þōrr upp, ok hēt ā lagsmęnn sīna; ok leituðusk fyrir, ok fundu af-hūs til hœgri handar i miðjum skālanum, ok gengu þannig; sęttisk Þōrr ī dyrrin, en ǫnnur þau vāru innar frā honum, ok vāru þau hrædd, en Þōrr helt hamarskaptinu, ok hugði at vęrja sik; þā heyrðu þau ym mikinn ok gnȳ.  En er kom at dagan, þā gekk Þōrr ūt, ok sēr hvar lā maðr skamt frā [*] honum ī skōginum, ok var sā eigi lītill; hann svaf, ok hraut stęrkliga.  Þā þōttisk Þōrr skiIja hvat lātum verit hafði of nāttina; hann spęnnir sik męgingjǫrðum, ok ōx honum āsmęgin; en ī þvī vaknar maðr sā, ok stōð skjōtt upp; en þā er sagt at Þōr varð bilt einu sinni at slā hann með ham- [*] rinum; ok spurði hann at nafni, en sā nęfndisk Skrȳmir: [*] 'en eigi þarf ek,' sagði hann, 'at spyrja þik at nafni: kęnni ek at þū ert Āsaþōrr; en hvārt hęfir þū dręgit ā braut hanzka minn?'  Seildisk þā Skrȳmir til, ok tōk upp hanzka sinn; sēr Þōrr þā at þat hafði hann haft of nāttina fyrir skāla, en afhūsit þat var þumlungrinn hanzkans.  Skrȳmir spurði ef Þōrr vildi hafa fǫru-neyti hans, en Þōrr jātti þvī.  Þā tōk Skrȳmir ok leysti nestbagga sinn, ok bjōsk til at eta dǫgurð, en Þōrr ī ǫðrum stað ok hans fēlagar.  Skrȳmir bauð þā at þeir lęgði mǫtu-neyti sitt, en Þōrr jātti þvī; þā batt Skrȳmir nest þeira alt ī einn bagga, ok lagði ā bak sēr; hann gekk fyrir of daginn, ok steig hęldr stōrum, en sīðan at kveldi leitaði Skrȳmir þeim nāttstaðar undir eik nakkvarri mikilli. Þā mælti Skrȳmir til Þōrs at hann vill lęggjask niðr at sofna; 'en þēr takið nest-baggann, ok būið til nātt-verðar [*] yðr.'  Þvī næst sofnar Skrȳmir, ok hraut fast; en Þōrr tōk nest-baggann ok skal leysa; en svā er at sęgja, sem ū-trūligt mun þykkja, at engi knūt fekk hann leyst, ok engi ālar- ęndann hreyft, svā at þā væri lausari en āðr.  Ok er hann sēr at þetta verk mā eigi nȳtask, þā varð hann reiðr, greip þā hamarinn Mjǫllni tveim hǫndum, ok steig fram ǫðrum fœti at þar er Skrȳmir lā, ok lȳstr ī hǫfuð honum; en Skrȳmir vaknar, ok spyrr hvārt laufs-blað nakkvat felli ī hǫfuð honum, eða hvārt þeir hęfði þā matazk, ok sē būnir til rękkna.  Þōrr sęgir at þeir munu þā sofa ganga.  Ganga þau þā undir aðra eik.  Er þat þēr satt at sęgja, at ekki var [*] þā ōttalaust at sofa.  En at miðri nātt þā heyrir Þōrr at Skrȳmir hrȳtr, ok söfr fast, svā at dunar ī skōginum.  Þā stęndr hann upp, ok gęngr til hans, reiðir hamarinn tītt ok hart, ok lȳstr ofan ī miðjan hvirfil honum; hann kęnnir at hamars-muðrinn sökkr djūpt ī hǫfuðit.  En ī þvī bili vaknar Skrȳmir, ok mælti: 'hvat er nū? fell akarn nakkvat ī hǫfuð mēr? eða hvat er tītt um þik, Þōrr?'  En Þōrr gekk aptr skyndiliga, ok svarar at hann var þā nȳvaknaðr, sagði at þā var mið nātt, ok enn væri māl at sofa.  Þā hugsaði Þōrr þat, ef hann kvæmi svā ī fœri at slā hann it þriðja hǫgg, at aldri skyldi hann sjā sik sīðan; liggr nū ok gætir ef Skrȳmir [*] sofnaði fast.  En lītlu fyrir dagan þā heyrir hann at Skrȳmir mun sofnat hafa; stęndr þā upp, ok hleypr at honum, reiðir þā hamarinn af ǫllu afli ok lȳstr ā þunn-vangann þann er upp vissi; sökkr þā hamarrinn upp at skaptinu.  En Skrȳ- mir sęttisk upp, ok strauk of vangann, ok mælti: 'hvārt munu fuglar nakkvarir sitja ī trēnu yfir mēr? mik grunaði, er ek vaknaða, at tros nakkvat af kvistunum felli ī hǫfuð mēr; hvārt vakir þū, Þōrr?  Māl mun vera upp at standa ok klæðask, en ekki eigu þēr nū langa leið fram til borgar- innar er kǫlluð er Ūt-garðr.  Heyrt hęfi ek at þēr hafið kvisat ī milli yðvar at ek væra ekki lītill maðr vęxti, en sjā skulu þēr þar stœrri męnn, er þēr komið ī Ūtgarð.  Nū mun ek rāða yðr heil-ræði: lāti þēr eigi stōrliga yfir yðr, ekki munu hirðmęnn Ūtgarða-loka vel þola þvīlīkum kǫgur- sveinum kǫpur-yrði; en at ǫðrum kosti hverfið aptr, ok þann ætla ek yðr bętra af at taka.  En ef þēr vilið fram [*] fara, þā stęfni þēr ī austr, en ek ā nū norðr leið til fjalla þessa er nū munu þēr sjā mega.'  Tękr Skrȳmir nest-bag- garm, ok kastar ā bak sēr, ok snȳr þvęrs ā braut ī skōginn frā þeim, ok er þess eigi getit at æsirnir bæði þā heila [*] hittask.  Þōrr fōr fram ā leið ok þeir fēlagar, ok gekk fram til miðs dags; þā sā þeir borg standa ā vǫllum nǫkkurum, ok sęttu [*] hnakkann ā bak sēr aptr, āðr þeir fengu sēt yfir upp; ganga til borgarinnar, ok var grind fyri borg-hliðinu, ok lokin aptr. Þōrr gekk ā grindina, ok fekk eigi upp lokit; en er þeir þreyttu at komask ī borgina, þā smugu þeir milli spalanna ok kōmu svā inn; sā þā hǫll mikla, ok gengu þannig; var hurðin opin; þā gengu þeir inn, ok sā þar marga męnn ā tvā bękki, ok flesta œrit stōra.  Þvī næst koma þeir fyrir [*] konunginn, Ūtgarðaloka, ok kvǫddu hann, en hann leit seint til þeira, ok glotti um tǫnn, ok mælti: 'seint er um langan [*] veg at spyrja tīðinda, eða er annan veg en ek hygg, at þessi [*] svein-stauli sē Ǫkuþōrr? en meiri muntu vera en mēr līzk þū; eða hvat īþrōtta er þat er þēr fēlagar þykkizk vera við būnir?  Engi skal hēr vera með oss sā er eigi kunni nakkvars konar list eða kunnandi um fram flesta męnn.'  Þā sęgir sā er sīðast gekk, er Loki heitir: 'kann ek þā īþrōtt, er ek em al-būinn at reyna, at engi er hēr sā inni er skjōtara skal eta [*] mat sinn en ek.'  Þā svarar Ūtgarðaloki: 'īþrōtt er þat, ef þū ęfnir, ok freista skal þā þessar īþrōttar;' kallaði utar ā [*] bękkinn at sā er Logi heitir skal ganga ā gōlf fram, ok freista sīn ī mōti Loka.  Þā var tękit trog eitt, ok borit inn ā hallar- gōlfit, ok fylt af slātri; sęttisk Loki at ǫðrum ęnda, en Logi at ǫðrum, ok āt hvārr-tvęggja sem tīðast, ok mœttusk ī miðju troginu; hafði þā Loki etit slātr alt af beinum, en Logi hafði ok etit slātr alt ok beinin með, ok svā trogit; ok sȳndisk nū ǫllum sem Loki hęfði lātit leikinn.  Þā spyrr Ūtgarðaloki hvat sā inn ungi maðr kunni leika.  En Þjālfi sęgir at hann mun freista at ręnna skeið nǫkkur við einn-hvęrn þann er Ūtgarðaloki fær til.  Hann sęgir, Ūtgarðaloki, at þetta er gōð īþrōtt, ok kallar þess meiri vān at hann sē vel at sēr [*] būinn of skjōtleikinn, ef hann skal þessa īþrōtt inna; en þō lætr hann skjōtt þessa skulu freista.  Stęndr þā upp Ūtgarða- loki, ok gęngr ūt, ok var þar gott skeið at ręnna ęptir slēttum vęlli.  Þā kallar Ūtgarðaloki til sīn sveinstaula nakkvarn, er nęfndr er Hugi, ok bað hann ręnna ī kǫpp við Þjālfa.  Þā taka þeir it fyrsta skeið, ok er Hugi þvī framar at hann snȳsk aptr ī mōti honum at skeiðs ęnda.  Þā mælti Ūtgarða- loki: 'þurfa muntu, Þjālfi, at lęggja þik meir fram, ef þū skalt vinna leikinn; en þō er þat satt, at ekki hafa hēr komit þeir męnn er mēr þykkja fōthvatari en svā.'  Þā taka þeir [*] aptr annat skeið, ok þā er Hugi er kominn til skeiðs ęnda, ok hann snȳsk aptr, þā var langt kōlf-skot til Þjālfa.  Þā mælti Ūtgarðaloki: 'vel þykkir mēr Þjālfi ręnna; en eigi trūi ek honum nū at hann vinni leikinn, en nū mun reyna, er þeir ręnna it þriðja skeiðit.'  Þā taka þeir ęnn skeið; en er Hugi er kominn til skeiðs ęnda ok snȳsk aptr, ok er [*] Þjālfi eigi þā kominn ā mitt skeiðit; þā sęgja allir at reynt er um þenna leik.  Þā spyrr Ūtgarðaloki Þōr, hvat þeira īþrōtta mun vera er hann muni vilja birta fyrir þeim, svā miklar sǫgur sem męnn hafa gǫ̈rt um stōrvirki hans.  Þā mælti Þōrr at hęlzt vill hann þat taka til, at þreyta drykkju við einnhvęrn mann.  Ūtgarðaloki sęgir at þat mā vel vera; ok gęngr inn ī hǫllina, ok kallar skutil-svein sinn, biðr at hann taki vītis-horn þat, er hirðmęnn eru vanir at drekka af. Þvī næst kömr fram skutilsveinn með horninu, ok fær Þōr ī hǫnd.  Þā mælti Ūtgarðaloki: 'af horni þessu þykkir þā vel drukkit, ef ī einum drykk gęngr af, en sumir męnn drekka af ī tveim drykkjum, en engi er svā lītill drykkju- maðr, at eigi gangi af ī þrimr.'  Þōrr lītr ā hornit, ok sȳnisk ekki mikit, ok er þō hęldr langt, en hann er mjǫk þyrstr; tękr at drekka, ok svelgr allstōrum, ok hyggr at eigi skal þurfa at lūta optar at sinni ī hornit.  En er hann þraut [*] örindit, ok hann laut ōr horninu, ok sēr hvat leið drykkinum, [*] ok līzk honum svā, sem all-lītill munr mun vera at nū sē lægra ī horninu en āðr.  Þā mælti Ūtgarðaloki: 'vel er drukkit, ok eigi til mikit; eigi munda-k trūa, ef mēr væri sagt frā, at Āsaþōrr mundi eigi meira drykk drekka; en þō veit ek at þū munt vilja drekka af ī ǫðrum drykk.' Þōrr svarar engu, sętr hornit ā munn sēr, ok hyggr nū at hann skal drekka meira drykk, ok þreytir ā drykkjuna, sem honum vannsk til örindi, ok sēr ęnn at stikillinn hornsins vill ekki upp svā mjǫk sem honum līkar; ok er hann tōk hornit af munni sēr ok sēr, līzk honum nū svā, sem minna hafi þorrit en ī inu fyrra sinni; er nū gott beranda borð ā horninu.  Þā mælti Ūtgarðaloki: 'hvat er nū, Þōrr? muntu nū eigi sparask til eins drykkjar meira en þēr mun hagr ā vera?  Svā līzk mēr, ef þū skalt nū drekka af horninu inn þriðja drykkinn, sem þessi mun mestr ætlaðr; en ekki [*] muntu mega hēr með oss heita svā mikill maðr sem æsir kalla þik, ef þū gǫ̈rir eigi meira af þēr um aðra leika en mēr līzk sem um þenna mun vera.'  Þā varð Þōrr reiðr, sętr hornit ā munn sēr, ok drekkr sem ākafligast mā hann, ok þreytir sem lęngst ā drykkinn; en er hann sā ī hornit, þā hafði nū hęlzt nakkvat munr ā fęngizk, ok þā bȳðr hann upp hornit, ok vill eigi drekka meira.  Þā mælti Ūtgarðaloki: 'auð-sēt er nū at māttr þinn er ekki svā mikill sem vēr hugðum; en vill-tu freista um fleiri leika?  Sjā mā nū, at ekki nȳtir þū hēr af.'  Þōrr svarar: 'freista mā ek ęnn of nakkvara leika, en undarliga mundi mēr þykkja, þā er ek var heima með āsum, ef þvīlīkir drykkir væri svā lītlir kallaðir.  En hvat leik vili þēr nū bjōða mēr?'  Þā mælti Ūtgarðaloki: 'þat gǫ̈ra hēr ungir sveinar er lītit mark mun at þykkja, at hęfja upp af jǫrðu kǫtt minn; en eigi munda-k kunna at mæla þvīlīkt við Āsaþōr, ef ek hęfða eigi sēt fyrr at þū ert miklu minni fyrir þēr en ek hugða.'  Þvī næst hljōp fram kǫttr einn grār ā hallargōlfit, ok hęldr mikill; en Þōrr gekk til, ok tōk hęndi sinni niðr undir miðjan kviðinn, ok lypti upp, en kǫttrinn beygði kęnginn, svā sem Þōrr rētti upp hǫndina; en er Þōrr seildisk svā langt upp sem hann mātti lęngst, þā"]]]