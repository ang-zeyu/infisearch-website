[[["link","http://www.gutenberg.org/ebooks/11684"],["title","Il sogno di Scipione (#1)"],["body",".       Tutto è chiuso in quel punto.  SCI.                                    Ah padre amato,       Che picciolo, che vano,       Che misero teatro ha il fasto umano!  EMI.       Oh se di quel teatro       Potessi, o figlio, esaminar gli attori,       Se le follie, gli errori,       I sogni lor veder potessi, e quale       Di riso per lo più degna cagione       Gli agita, gli scompone,       Li rallegra, gli affligge o gl'innamora,       Quanto più vil ti sembrerebbe ancora!     Voi colaggiù ridete      D'un fanciullin che piange,      Che la cagion vedete      Del folle suo dolor.     Quassù di voi si ride,      Che dell'età sul fine,      Tutti canuti il crine,      Siete fanciulli ancor.  SCI.       Publio, padre, ah lasciate       Ch'io rimanga con voi. Lieto abbandono       Quel soggiorno laggiù troppo infelice.  FOR.       Ancor non è permesso.  COS.                             Ancor non lice.  PUB.       Molto a vìver ti resta.  SCI.                              Io vissi assai;       Basta, basta per me.  EMI.                           Sì, ma non basta       A' disegni del Fato, al ben di Roma,       Al Mondo, al Ciel.  PUB.                         Molto facesti, e molto       Di più si vuol da te. Senza mistero       Non vai, Scipione, altero       E degli aviti e de' paterni allori.       I gloriosi tuoi primi sudori       Per le campagne Ibere       A caso non spargesti, e non a caso       Porti quel nome in fronte       Che all'Affrica è fatale. A me fu dato       Il soggiogar sì gran nemica, e tocca       Il distruggerla a te. Va, ma prepara       Non meno alle sventure       Che a' trionfi il tuo petto. In ogni sorte       L'ìstessa è la Virtù. L'agita, è vero,       Il nemico destin, ma non l'opprime;       E quando è men felice, è più sublime.     Quercia annosa su l'erte pendici      Fra 'l contrasto de' venti nemici      Più secura, più salda si fa.     Che se 'l verno le chiome le sfronda,      Più nel suolo col piè si profonda;      Forza acquista se perde beltà.  SCI.       Giacchè al voler de' Fati       L'opporsi è vano, ubbidirò.  COS.                                  Scipione,       Or di scegliere è tempo.  FOR.                               Istrutto or sei;       Puoi giudicar fra noi.  SCI.                             Publio, si vuole       Ch'una di queste Dee...  PUB.                              Tutto m'è noto:       Eleggi a voglia tua.  SCI.                           Deh mi consiglia,       Gran genitor.  EMI.                    Ti usurperebbe, o figlio,       La gloria della scelta il mio consiglio.  FOR.       Se brami esser felice,       Scipio, non mi stancar: prendi il momento       In cui t' offro il mio crin.  SCI.                                   Ma tu che tanto       Importuna mi sei, di': qual ragione       Tuo seguace mi vuol? Perché degg'io       Sceglier più te che l'altra?  FOR.                                   E che farai       S'io non secondo amica       L'imprese tue? Sai quel ch'io posso? Io sono       D'ogni mal, d'ogni bene       L'arbitra colaggiù. Questa è la mano       Che sparge a suo talento e gioie e pene,       Ed oltraggi ed onori,       E miserie e tesori. Io son colei       Che fabbrica, che strugge,       Che rinnova gl'imperi. Io, se mi piace,       In soglio una capanna; io, quando voglio,       Cangio in capanna un soglio. A me soggetti       Sono i turbini in cielo,       Son le tempeste in mar. Delle battaglie       Io regolo il destin. Se fausta io sono,       Dalle perdite istesse       Fo germogliar le palme; e s'io m'adiro,       Svelgo di man gli allori       Sul compir la vittoria ai vincitori.       Che più? Dal regno mio       Non va esente il valore,       Non la virtù; che, quando vuol la Sorte,       Sembra forte il più vil, vile il più forte;       E a dispetto d'Astrea       La colpa è giusta, e l'innocenza è rea.     A chi serena io miro,      Chiaro è di notte il cielo;      Torna per lui nel gelo      La terra a germogliar.     Ma se a taluno io giro      Torbido il guardo e fosco,      Fronde gli niega il bosco,      Onde non trova in mar.  SCI.       E a sì enorme possanza       Chi si opponga non v'è?  COS.                              Sì, la Costanza.       Io, Scipio, io sol prescrivo       Limiti e leggi al suo temuto impero.       Dove son io non giunge       L'instabile a regnar: chè in faccia mia       Non han luce i suoi doni,       Nè orror le sue minacce. È ver che oltraggio       Soffron talor da lei       Il valor, la virtù; ma le bell'opre,       Vindice de' miei torti, il tempo scopre.       Son io, non è costei,       Che conservò gl'imperi; e gli avi tuoi,       La tua Roma lo sa. Crolla ristretta       Da Brenno, è ver, la libertà Latina       Nell'angusto Tarpeo, ma non ruina.       Dell'Aufido alle sponde       Si vede, è ver, miseramente intorno       Tutta perir la gioventù guerriera       Il Console Romano, ma non dispera.       Annibale s'affretta       Di Roma ad ottener l'ultimo vanto,       E co' vessilli suoi quasi l'adombra;       Ma trova in Roma intanto       Prezzo il terren che il vincitore ingombra.       Son mie prove sì belle; e a queste prove       Non resiste Fortuna. Ella si stanca;       E al fin cangiando aspetto,       Mia suddita diventa a suo dispetto.     Biancheggia in mar lo scoglio,      Par che vacilli e pare      Che lo sommerga il mare      Fatto maggior di sè.     Ma dura a tanto orgoglio      Quel combattuto sasso;      E 'l mar tranquillo e basso      Poi gli lambisce il piè.  SCI.       Non più: bella Costanza,       Guidami dove vuoi. D'altri non curo:       Eccomi tuo seguace.  FOR.                          E i doni miei?  SCI.       Non bramo e non ricuso.  FOR.                              E il mio furore?  SCI.       Non sfido e non pavento.  FOR.                               In van potresti,       Scipio, pentirti un dì. Guardami in viso:       Pensaci, e poi decidi.  SCI.                              Ho già deciso.     Di' che sei l'arbitra      Del mondo intero,      Ma non pretendere      Perciò l'impero      D'un'alma intrepida,      D'un nobil cor.     Te vili adorino,      Nume tiranno,      Quei che non prezzano,      Quei che non hanno      Che il basso merito      Del tuo favor.  FOR.       E v'è mortal che ardisca       Negarmi i voti suoi? che il favor mio       Non procuri ottener?  SCI.                            Sì, vi son io.  FOR.       E ben, provami avversa. Olà, venite,       Orribili disastri, atre sventure,       Ministre del mio sdegno:       Quell'audace opprimete; io vel consegno.  SCI.       Stelle, che fia! Qual sanguinosa luce!       Che nembi! che tempeste!       Che tenebre son queste! Ah qual rimbomba       Per le sconvolte sfere       Terribile fragor! Cento saette       Mi striscian fra le chiome, e par che tutto       Vada sossopra il ciel. No, non pavento,       Empia Fortuna: invan minacci; in vano,       Perfida, ingiusta Dea... Ma chi mi scuote?       Con chi parlo? Ove son? Di Massinissa       Questo è pur il soggiorno. E Publio? e il padre?       E gli astri? e 'l cielo? Tutto sparì. Fu sogno       Tutto ciò ch'io mirai? No, la Costanza       Sogno non fu: meco rimase. Io sento       Il Nume suo che mi riempie il petto.       V'intendo, amici Dei: l'augurio accetto.     LICENZA.         Non è Scipio, o Signore, (Ah chi potrebbe       Mentir dinanzi a te!) non è l'oggetto       Scipio de' versi miei. Di te ragiono       Quando parlo di lui. Quel nome illustre       È un vel di cui si copre       Il rispettoso mio giusto timore.       Ma Scipio esalta il labbro e Carlo il core.     Ah perchè cercar degg'io      Fra gli avanzi dell'obblio      Ciò che in te ne dona il Ciel!     Di virtù chi prove chiede,      L'ode in quelli, in te le vede:      E l'orecchio ognor del guardo      È più tardo e men fedel.  CORO.    Cento volte con lieto sembiante,      Grande Augusto, dall'onde marine      Torni l'alba d'un dì sì seren:     E rispetti la diva incostante      Quella fronda che porti sul crine,      L'alma grande che chiudi nel sen."]],[["link","http://www.gutenberg.org/ebooks/11685"],["title","L'Endimione (#0)"],["body","cooperation with Progetto Manuzio, http://www.liberliber.it Project by Carlo Traverso, revision by Claudio Paganelli.    PIETRO METASTASIO  L'ENDIMIONE     INTERLOCUTORI        DIANA.        ENDIMIONE.        AMORE in abito di cacciatore, sotto nome d'Alceste.        NICE compagna di Diana.            [La scena si finge in Caria, nelle falde del monte Latmo]     PARTE PRIMA          [DIANA e NICE.]  DIA.       Nice, Nice, che fai? Non odi come       Garriscon tra le frondi       De' floridi arboscelli       I mattutini augelli,       Che al rosseggiar del Gange       Escono a consolar l'Alba che piange?       E tu mentre fiammeggia       Su l'Indico orizzonte       Co' primi rai la rinascente aurora,       Placida dormi, e non ti desti ancora,       E poi dirai: son io       Della casta Diana       La fortunata Nice       Compagna cacciatrice?       Lascia, lascia le piume,       Neghittosa che sei; sorgi e raguna       Per la futura caccia       Dai lor soggiorni fuori       Silvia, Aglauro, Nerina, Irene e Clori.  NIC.       Tu mi condanni a torto,       Bella Dea delle selve. E quando mai       O per scosceso monte,       O per erta pendice       A seguir l'orme tue fu lenta Nice?       Fra quante a te compagne       Gli strali e l'arco d'or trattaron mai,       Seguace più fedel di me non hai.       Ed or, perchè un momento       Forse più dell'usato       Al sonno m'abbandono,       Neghittosa mi chiami, e pigra io sono?  DIA.       Ah Nice, tu non sei       Quale un tempo ti vidi. Or presso al fonte       Ricomponi ed adorni       Fuor del tuo stil con troppa cura il crine;       Erri per le montagne       Solitaria e divisa       Dall'amate compagne;       Più le fere non curi,       Sempre pensi e sospiri, e porti impressi       I nuovi affetti tuoi nel tuo sembiante:       O Diana non sono, o Nice è amante.  NIC.       Amante!  DIA.              Il tuo rossore       Più sincero del labbro accusa il core.     Non ti celar con me;      Un certo non so che      Nel tuo rossor mi dice      Che Nice arde d'amor.     Sei rea, se amante sei;      Ma nel celar lo strale      Fai con delitto eguale      Oltraggio al tuo candor.  NIC.       Dunque fallace ancora       Tu mi credi...  DIA.                     Non più, taci, ch'ormai       Per le lucide vie s'avanza in cielo       L'alto Nume di Delo,       E col calido raggio       De' rugiadosi umori       L'erbe rasciuga, e impoverisce i fiori.       Vanne, e pronta al mio cenno       Le compagne risveglia, i veltri aduna       E teco pensa intanto       Che Ninfa a me diletta       Io non vo' che si dica       D'Amor seguace e di Diana amica  NIC.       Io taccio alla tua legge:       Ma poi dall'opra mia       Vedrai se amante o cacciatrice io sia.     Benchè copra al sole il volto      Basso umore in aria accolto,      Men lucente il sol non è.     Tale ancor ne' detti tuoi      Mi condanni e rea mi vuoi;      Ma non perde il suo candore      Il mio core e la mia fè.          [DIANA ed AMORE.]  AMO.       Bella Diva di Cinto,       Non isdegnar che un pastorello umile       Tuo compagno si faccia e tuo seguace.  DIA.       Chi sei tu? Donde vieni? E qual desio       A passeggiar ti tragge       Queste felici piagge?  AMO.       Alceste è il nome mio; di Cipro in seno       Apersi i lumi ai primi rai del giorno,       E fin da' mici natali       Fur mio dolce pensier l'arco e gli strali.       Ma perchè di sue prede       Povero ho fatto il mio natìo paese,       Desioso ne vengo a nuove imprese.  DIA.       E tu fanciullo ancora       Osi aggravare il mal sicuro fianco       Di pesante faretra, e non t'arresta       Delle fere omicide il dente e l'ira?  AMO.       Benchè fanciullo sia,       Questa tenera mano       Un dardo ancor non ha scoccato in vano.       Ben della mia possanza       Darti sicuro pegno       Coll'opre più, che col parlar, mi giova;       Qual io mi sia, te n'avvedrai per prova.  DIA.       Orgogliosetto Alceste,       Quel tuo parlar vivace       Troppo ardito mi sembra, e pur mi piace.       Mio compagno t'accetto;       Or tu l'armi prepara,       Pronto mi siegui, e le mie leggi impara.  AMO.       E quai son le tue leggi?  DIA.       Chi nelle selve amico       Volge a Diana il core,       Siegua le fere, e non ricetti Amore.  AMO.       E perchè tanto sdegno       Contro un placido Nume,       Per cui solo ha la terra ed han le sfere       E vaghezza e piacere?  DIA.       Se de' mortali in seno       Ei versa il suo veleno,       Fra' bellicosi sdegni       Ardono le città, cadono i regni.  AMO.       Anzi nel dolce foco       Degli amorosi sdegni       Propagan le città, crescono i regni.  DIA.       Son compagni d'Amore       Le guerre ed il furore.  AMO.       E d'Amor son seguaci       Le lusinghe e le paci.  DIA.       Orsù, teco non voglio       Consumar vaneggiando il tempo in vano,       Se me seguir tu vuoi,       Amante esser non puoi.  AMO.       Perdonami, Diana;       Tuo compagno esser bramo,       Ma di doppio desio mi scaldo il core.       Amante e cacciatore       Vo' con egual piacere       Ferir le Ninfe e seguitar le fere.  DIA.       Temerario fanciullo,       Parti dagli occhi miei;       Perchè fanciullo sei,       Alla debole età l'error perdono.       Se tal non fossi, allora       Più saggio apprenderesti       A non tentar co' detti il mio rigore.  AMO.       Dall'ira tua mi salverebbe Amore.    AMORE.       Va pure; ovunque vai,       Da me non fuggirai.       No, non fia ver che sola       Fra i Numi e fra i mortali       Tu non senta i miei strali, e vada illesa       Dalle soavi mie fiamme feconde,       Da cui non son sicuri i sassi e l'onde.     Quel ruscelletto      Che l'onde chiare      Or or col mare      Confonderà,      Nel mormorio      Del foco mio      Colle sue sponde      Parlando va.     Quell'augelletto      Ch'arde d'amore,      E serba al piede,      Ma non al core      La libertà,      In sua favella      Per la sua bella,      Che ancor non riede,      Piangendo sta.          [NICE ed ENDIMIONE.]  NIC.       Care selve romite,       Un tempo a me gradite,       E del crudo idol mio meno inumane,       Deh lasciate ch'io sfoghi       Delle vostr'ombre almeno       Col taciturno orrore,       Se con altri non posso, il mio dolore.  END.       Leggiadra Nice.  NIC.                      (Ecco il crudel.) Che brami?  END.       Dimmi: vedesti a sorte       Fuggir per la foresta       Da' mie' cani seguito       Un cavriol ferito?  NIC.       Il cavriol non vidi;       Ma serbo un' altra preda       Avvezza a tollerar le tue ferite,       E forse ancor di quella,       Che cerchi tu, più mansueta e bella.  END.       Tu meco scherzi, o Nice.       Se il cavriol vedesti,       Me l'addita e mel rendi.  NIC.                               Io già tel dissi       Che veduto non l'ho.  END.                           Fin dall'aurora       Gli offesi con un dardo il destro lato;       Indi dal colle al prato,       Dal poggio al fonte e dalla selva al piano       Ne cerco l'orme, e m'affatico in vano.  NIC.       Se questa hai tu perduta,       Non mancano altre fere alla foresta.       Deh meco il passo arresta!       Forse che a questa fonte       La sete, il caso o la sua sorte il guida.       Tu posa intanto il fianco       Sul margine odoroso       Di quel limpido rio,       (Il vo' dir tuo malgrado ) idolo mio.  END.       Nice, s'è ver che m'ami,       Che la mia pace brami,       Con quel parlar noioso       Non turbarmi importuna il mio riposo.  NIC.       Dunque tanto abborrisci,       Crudel, gli affetti miei?  END.       Se d'amor m'intendessi, io t'amerei.  NIC.       Tu d'amor non t'intendi? E come, ingrato,       Chiudi in que' rai lucenti       Tanto ardor, tanto foco, e tu nol senti?  END.       Indarno, o bella Nice,       Ingrato tu mi chiami.       Se amar non ti poss'io, da me che brami?  NIC.       E pur sì vil non sono;       Non han queste foreste       Ninfa di me più fida, e forse ancora       V'è chi amando si strugge al mio sembiante  END.       Ma non per questo Endimione è amante.     Dimmi che vaga sei,      Dimmi che hai fido il core;      Ma non parlar d'amore,      Ch'io non t'ascolterò.     Sol cacciator son io,      Le fere attendo al varco;      Fuorchè gli strali e l'arco,      Altro piacer non ho.  NIC.       Se provassi una volta       Il piacer che ritrova       Nell'esser riamato un core amante,       Ti scorderesti allora       Fra quei teneri sguardi       E le selve e le fere e l'arco e i dardi.  END.       Quando l'arco abbandoni,       O non pensi alle fere un sol momento,       D'amar sarò contento.  NIC.       E frattanto degg'io       Così morir penando?  END.       No; vivi, o bella Ninfa;       O se morir ti piace,       Lascia ch'Endimion sen viva in pace.  NIC.       Chi la tua pace offende?  END.                               I detti tuoi.  NIC.       Nè meno udir mi vuoi? T'intendo, ingrato.       Forse il mirarmi ancora       Ti sarà di tormento:       Restati, e teco resti       Quella pace, o crudel, che a me togliesti.     Nell'amorosa face      Del ciglio lusinghier      Tu porti il Nume arcier,      Ma non nel core.     Allor che sul tuo volto      Tutto il piacer volò,      Nell'alma ti restò      Tutto l'orrore.          [ENDIMIONE ed AMORE a parte]  END.       Lode al Ciel, che partissi.       Or posso a mio talento       Nel molle erboso letto       Dolce posar l'affaticato fianco.       Oh come al sonno alletta       Questa leggiadra auretta!       Deh vieni, amico sonno,       E dell'onda di Lete       Spargendo il ciglio mio,       Tutti immergi i miei sensi in dolce obblio.        [Dorme]  AMO.       Di queste antiche piante       Sotto l'opaco orrore       Tu dormi, Endimion; ma veglia Amore.       Or or vedrem per prova       Se il tuo rigor ti giova.       Ma da lungi rimiro       La Dea del primo giro.       Voglio di quell'alloro       Fra le frondi occultarmi,       E degli oltraggi loro       Con leggiadra"]]]