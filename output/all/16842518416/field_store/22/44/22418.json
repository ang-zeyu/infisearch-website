[[["link","http://www.gutenberg.org/ebooks/53506"],["title","A Collection of Kachári Folk-Tales and Rhymes (#3)"],["body","nai, ârù mâse zibaû bîbai­dînù gâkhùlângnai-au bîkhô-bù dânnaise. Bîbaidînù bî beaunù dang, obânù dau gedet mâse be bongfângau bîrbùnânai fisâ-fur-nù âdhâr hùbâ, fisâfrâ zâiâkhùise. Obâ bîmâ bungnaise; \"nangfùr dinî mânù âdhâr zâiâ?\" Obâ fisâfrâ khithânaise \"Bongfang singau thânai mânsùikhô nang on-bâ, zangfùr âdhâr zâgan.\" Hanbâ, bimâiâ \"ongan\" hannânai sumai lânaise. Fisâfrâ âdhâr zâkhângùi-frâ-bùi, bîmâiâ mânsùi-khô sùng-naise \"Nangkhô mâ nânggô?\" Sùngbâ, bî khithânaise \"Ângnù bî fukuri-ni dùi nânggô.\" Be dauâ fukuri-nî khorâng boikhô-bù mithînânai bînù khithânânai hùnânai bîkhô be fukuri khâthiau dinhùinaise. Be fukuri khathiau-nù fukuri-nî girimâ khunguri [12] sâse dangman. Gâthå mâmrâiâ bînî nå-i-au hâpnânai khungari zang gâsenù khorâng-bâthrâ zâlai-nâise. Obâ khunguriâ \"Nang-nî khorâng-khô âng boikhôbù mithî-bai. Nang ângkhô hâbâ khâm. Be fukuri-nî dùikhô nang lâng-nù hâiâ: thoigan. Ârù nang-khô buthât-nù lâgi-sù nangnî nang-nânauâ, upai khâmdang. Nang zî mânsùi dân thârâ-lâbâ dindang-man; bî sikhâua-nù be gâsenù khôrang khâmdang.\" Erùi han-nânai bisùr sânebù failainaise, ârù bînî bînânau ârù sikhaukhô dân-thât-nâise. Dânthât-nânai, bîsùr sânezang beaunù girimâ zânânai thânaise. Zapbai!      EMBU BONGLÂ NÎ KHORÂNG. [13]  Brai bùrùi sânùi dangman. Bîsùrhâ zânù lùngnù gùiâman. Bînîhai sen-khokhâ sananai, zî nâ manù, bîzangnu mai slailânai mikhâm zâiù. Bebaidînù khâmùi khâmùi sânse senau nâ mâsebù nângâlâbâ, embu bonglâ gazâ senau thîp nângânai thâdang. Obâsù braiâ dâulâ gesîpbâ sâünù thângnânai, sen nai-hùinaise, ârù sen khô dikhângnânai ilit mannai­khai rong zânânai, mâmâr bîbân khânânai, nå-hâ-lâgi bât-zret-bât-thet bân-bù-naise. Ârù bùrùi-khô phuzâ-nânai bungnaise \"Bùrùi, bùrùi, mâ dâbù uthiâ-lùi? Sân-zåbai!\" Hannânai, phùzâbâ bùrùiâ mâmâr sikhângnânai ot sunânai sâne-zang ot sailainaise. Ârù braiâ bungnaise \"Zangfùrhâ dinî khaphâl gâham! Senau nâ thîp-bungnânai thâdang!\" Obâsù bùrùiâ bungnaise \"Hùrù, hùrù! nai-nî, lâbonai!\" hanbâ, braiâ mâmâr khithîfainaise. Ârù brai bùrùiâ sânùizang orau gahâmùi nainânai nunaise gâsenù embu­bonglâ gazâ. Obâsù bùrùiâ braikhô bungnaise \"Dinî nanghâ khaphâlâ gahâm zâdang! Ga­hâmùînù khâm manzâsîgan!\" hannânai bungbâ braiâ senkhô dåkhånaise, ârù buruikhô buthât­nù thin-bâ, bùrùiâ gon gongse lânânai thå thå bù-thât-hù-lâng-naise. Emphâre bùthât-zap-bâ mâse âtheng bainânai thoifrâmnâ­nai bùrùi-nî khâmflai singau thâdangman. Unau gâsenù embu-fùr-khô sâi-khâng-nânai, brai bùrùiâ bînîfrai uthîbâ ârù khâmflai dikhângbâ, be thoifrâm­nai embukhô nunânai, braiâ, \"Bùrùi, mâse embu thâbai, bùthât! bùthât!\" Hanbâ, embuâ rai-dau-naise \"Âfâ lùi âng-khô dâ bùthât: âng nangnù hâli oinâ­nai, khodâl zaunânai, mai gainâ­nai hùgan.\" Obâsù braiâ bung­naise: \"Mobâthù embu-bonglaia hâbâ maunânai hùnai nudang-lùi? Nang hâbâ maunânai hùnaia gakhâ! Buthâtzânù gînânai nang bekhônù khithâdang.\" Bungbâ, embu bonglâiâ gahâmùi khulum-bai-nai-khai, ârù sumai lâ-nai-khai, braiâ bùrùiâ onnânai bîkhô buthârâlâbâ nå-i-au dinnaise. Obâsù âjibù thâiù kâlibùthâiû dùilâng bùthùr såbâ, embu-bonglâiâ nângal lânânai du­bliau hâli oinù thângnaise. Ârù bî nângal-mothiau gâ-khù-nânai hâli oibai thâbâ, bînî dubli thing sùrba rajâ sâse hâthi gânânai fainai nubâ embubonglâ raihotnaise \"Helùi, helùi, nang maunî mânsùi lùi? Âng nî âli-fùr-khô gâphle-gâsi khâmdang!\" Hanbâ râzâiâ, \"Âng khô bebaidî rainaiâ sùr?\" Hannânai, mânsùi hotbâ, sâfrâ singau hâkhmânânai thâiù. Bînîkhai mânsùiâ nunù hâekhai thâng-phâ-phinse. Be­baidînù khonle khonle raiù, khon-frimbù bîkhô nunù hâekhai râzaiâ mosôkhônù lânù thinnânai nå-hâ-lâgi lângnaise. Obâsù bî bù khîthu khîthu thângnânai gogrâ nî nå sâïau thurui singau hâpsù-nânai thânânai rajâ khô baidî baidî raibai thâ-sùnaise. Râjâiâ bîkhô khnânânai, naibâbù nuekhai brâpnânai gogrâkhônù sefainù thinnaise. Khintu bî bînîfrai thângkhmânânai saurâ nå sâ-i-au thânânâi ârù rainaise Bebaidînù gâsenù nå sephainù gnâng zânaikhai, râzâiâ unau gînânai bîkhô gahâmùi sùngnaise, \"Helùi âfâ, nanglai modai nâ mânsùi? Âng nangkhô mungbù khâmliâ.\" Hanbâ, bî bungnaise \"Âng modai nunggâ, mânsùi-sù. Ârù nang ângnî mosâ lâbonai-khai âng nângkhô raidang. Ârù nang dâ nangnî phisazùkhô âng zang hâbâ khâmnânai hùgan hannânai sumai lâiâ gô mâni, âng nangkhô bebaidînù nue zânânai raibai thâgan.\" Hanbâ, râzaiâ sumai lânângnaise. Obânia bî nånîfrai onkhâtnaise. Onkhâtbâ râzâiâ sumai lânaikhai, ârù mâbâ modai-fùr zânù hâgô nungnânai, hâbâ khâmnânai hùnaise, ârù dolâ, hâthi, gorai gâ-khù-hù-lainânai nåhâlâgi hotbâ ârù brai bùrùinî nå khâthî man-fai-ba, brai bùrùia gînânai, nå-nîfrai khâtlângdang-man. Bîkhô embu-bongla fisât­lâiâ nunânai \"Gînù nânggâ\" hannânai, mânsùi hotnânai lâbo-finnaise. Obâsù brai bùrùi fisâtlâ ârù bîhâmzù boibù zå zânânai rong zâ-lainânai mânsùi fùrkhô khâm-dùi zâhùnai lùng­hùnaise. Bebaidînù thâùi dang, sânse bîhâmzùâ embu-bonglâ-khô nainù bânânai embu-bongla-khô duguinù thinnaise. Embu bong­laiâ bungnaise \"Âng udui-nî-frai dùi-au-nù thâiù. Dâ dùgùibâ ânghâ mâ zânù?\" Obâsù hing­zauâ bungnaise \"Nang dui gusu-au thânai-khô âng mithî­dang. Khintu nangnî bîkhong-nî gâdi-mâlâ nunânai-sù âng nangkhô thukuinù nâmaidang,\" hanba, embu bonglâiâ mânthi zânaise. Zâbâ dùi glopglop phû­dung-nânai hoâkhô linghotnaise. \"Mâmâr faidù! Âng thukuinù nânggo.\" Bî mâmâr fainânai, sùngbâ; \"Nang âglâ dùiau bât-sùm grù. Âng unau bîkhong hùnânai hùgan,\" hanbâ, bî bîau bât-sùm-nânai khâng-grâng-nânai thoinânai thânaise. Zapbai!      MÙI ÂRÙ DAUKHÂ DANDÂ NÎ KHORÂNG.  Bîsùr sâne zang âglânîfrai fisikhî man. Ârù bîsùr bong­fâng fângseau ozainù lùgùse thâ­naiman. Phâre sânse mùikhô sel mâseâ nunânai bîkhô gufûng ârù zânù lâgi gahâm nunânai selâ rai­daunaise \"Helùi khurmâ! Nang beau mâ nâmaidang? Âng nang khô nunânai on-sùdang ârù nanghâ khusi dangbâ, âng nang­zang khurmâ khâmgan.\" Beaunù mùiâ bungnaise: \"Nangzang ângzang mâbrùi khurmâ zânù hâgô? Nang ângni hothru. Nang ângkhô manbâ, nang âng­khô zâgô. Âng nangnî bîdot.\" Be khorang khnânânai selâ monau dukhu mannânai bung­naise \"Nang zî khorâng khithâ­dang, gâsenù nunggô. Ârù bînî­khâi ânghâ raubô gùiliâ, thoithro-bai. Bînikhai âng dâ monau gunî­nânai gokhainî [14] haran lâbai. Ârù nang boidî raunîbù mungbù khâ­me, omâzang khurmâ khâmnù mon zâdang. Nang ângkhô beau mungbù dâ bung.\" Be khorâng-au-nù mùiâ mânthî zânaise. Obâ bîsùr sâne zang bongfâng guriau thâng-lai-naise. Beaunù daukhâ-dandâ-î-â sel-khô nunânai, bîkhô âgâr-nù lâgi mùinù zâbrânù gahâm khorâng khithâdangman. Khintu be khorâng-khô mùiâ khnâ-song-hiâ-khai, daukhâ dandâiâ sâkhthar manse khithânaise: \"Sâne fisikhî dangman-nù. Bîsùr sâne zang khorâng khâlainaise zî \"Zangfùr zebù dukhuau gârlainù nânggâ.\" Phâre sânse bîsùr maubâ thâng­naiau hâgrâ gezer gezer thâng­dangman. Beaunù lâmâ gezerau mâfur mâse lùgù man-naise. Phâ bîsùr sânùi nî gezerau sâse bong­fâng gâkhùnù hâgoman, sâse hai­âman. Zeblâ mâfurâ hù-sù-bù-dang, sâse khâtnânai bongfângau gâkhùhùinaise. Sâseâ mungbô upai mane zânânai hâiau khug­lupnânai, hâng lâiabâ thânaise. Unau mâfurâ fainânai bikhô manâm-su-nânai hâng gùie nunâ­nai, gârlângnaise. Phâ bong­fângnî mânsùiâ sùngnaise \"Helùi sikhî, nangkhô mâfurâ manâm-su-nânai mâ khithânai?\" Beaunù bî bungnaise \"Bebaidî mânsùi-zang nang khurmâ dâ khâm,\" erùi hannânai bungnai.\" Daukhâ dandâ bungnaise \"Besùr sânùi-nî baidi nang-hâ-bù zânù hâgô. Theobù mùiâ bînî khorâng khô lâiâkhùise. Phâre âzi-bù-dang kâli-bù-dang sânse selâ phân nunânai mùikhô bî thauni-hâ lâgi bîkhô phânau khùkhlainaise. Phâre bî phân-nî deoling-khô ot-sonù thinbâ-bù, otnù manâ hannânai otsoâkhùise. Unau daukhâiâ bîsùrnî khorângkhô mithînânai nâmai-lâng-nânai mùikhô phânau nângnânai thânai nunaise. Nubâ, bîkhô gahâm khâmnù lâge upai khâmnaise. Phâre, okhâ naise naise zâdang­man, ereaunù bî bungnaise \"Sikhî nung uduikhô dukhrâng hùnânai hâng laiâlâbâ thâ. Ârù âng gâp-bâ, nang khât. Be upai-au goâbâ, ârù gùiliâ-se.\" Bî khitha­nai-baidi-nù mùiâ khâmnânai dang. Ereau-nù phân-nî girimaiâ fainânai mùi-khô thoinai mon khâmnânai, zongkhô hâiau thunâ­nai dinnânai phânnî deoling khô kheonânai fahâm-dang-man. Ereau-nù daukhâiå gâpnânai hùbâ, mùiâ sikhângnânai dophong khâtbâ, mânsùiâ zongkhô lânâ­nai, khubui hot-naise: khintu mùinî modomau nângâlâbâ selnî modomau nâng-hùi-naise. Beau­nù selâ thoinaise. Zapbai!      BRAI SÁSE NI KHORÂNG.  Sâse brai dangman. Bî sân-se hâgrâiau thâthî dân-nù thângbâ, mosa mâse sùgùmnai khnânaise. Ârù obânù bînî khâthî nî frai dau mâse bîr-lâng-bâ, braiâ gîkhrong­nânai bung-nâise \"Âng nangkhô manbâ, khugubân phurungauman.\" Bî be khorâng-khô-nù bungùi thâdang, mosâ khnânânai \"Be braiâ mâ khithâdang? Ang bekhô mithinù nângbai, ârù bekhô âng zâ-liâ-bù. Erùi nungnânai brai­khô mâthù [15] hùnaise \"Helùi brai, nanglai mâthù [16] khithâdang?\" Theobù braiâ khnâsongâlâbâ bî khorângkhônù bungù ârù thâthi dânù. Obâsù mosâiâ khâthî-åse-au fainânai, brai-khô bungnaise \"Nang mâ khorâng bungdang, ângnù khithâiâbâ âng nangkhô zâgan.\" Ereùi hanbâ brai gînâ­nai \"Nang gabun ângnî nåiau thâng. Oba âng nang-nù khithâ­gan.\" Hanbâ, bî thângnaise. Okha naibâ, mosâiâ sùngùi sùngùi brai-nî nåiau phungaunù okhar fainaise. Phâre braiâ nunânai \"Apâ, nang mau-nù thângnu lùi\" hanbâ \"Âng buro­bu thângâ. Nang-nî-au-sù mîa-nî khorâng sùlùngnù faidang. Oba­sù braiâ bungnâise \"Âng nang hât-sing-bâ be khorâng-khô khi­thânu hâiâ. Ârù mâ-ne-sù lai-bau.\" Ereùi bungbâ, bî thâng­nânai mâne mâthâm bîzang lâbo­naise. Obâsù braiâ mai dângrî set-lâi-au dîhonnaise. Dîhonnânai bî ghai mithînai mosôkhô uthumai khamnânai mosôfùrkhô khânânai mai-mâran hùnaise. Hùbâ, boi uthumai zânai mosâiâ bungnaise \"Abô, âng-hâ khårå megem-sù dang.\" Phâ braiâ khithâ­naise; \"rå-dåse, âbô, rå thå, dânù zâsîsù,\" hannânai, hù-ùi thânaise. Phâre unau mosâiâ khårå megemnânai gaglai-sù-nânai thâbâ, phânsân gnâng lauthî lânâ­nai gahâmùi thunânai hùnaise. Obâ mosâiâ \"Abô! ângkhô mâ khâmù? Âng dinî thoisîgan!\" Hanbâ, braiâ bungnaise \"Nang mîâ ghugubân sùlùngnù nâmai­dangman bebaidî dukhu zânù hâiâbâ, âng nangkhô mâbrui fùrùngan?\" Hannânai, ârù thù-khrâng thùsi khâmse. Obâsù mosâiâ bungnaise \"Âng dukhu zâdang,"]],[["link","http://www.gutenberg.org/ebooks/53506"],["title","A Collection of Kachári Folk-Tales and Rhymes (#4)"],["body"," be nunggo; nangnî kho­râng khô âng mithiâkhui.\" Hanbâ, braiâ bungnaise \"Bî­khônù ghughubân hannânai bungu.\" Obânù mosâ bungnaise \"Âng mithîbai, zang-fùrkhô hogar dù!\" Braiâ bungnaise \"Rå, âru bângai mithî-zap-si-gan.\" Hannânai, ârù hunaise. Unau mosâiâ brai-khô khulum-bai-nù homnaise. Phâre maiâ gâbâ bîsùr-khô hogâr-hot-naise. Hog­âr-slâp-nù manâlâbâ, uthumai ârù bîsùrbù khâtlângnaise. Khât lângbâ, mengnânai, bîsûr dâpse au boibo zå zânânai zirainaise. Obâ­nù bîsùr boi didungkhô nunânai brainù hùnùlâgi railainaise \"Be dîdungkhô hùâbâ, bî mobâbâ zang-fùr-khô sinai mangan.\" Bungnânai, bîbù bungù \"nang­thâng.\" Brainî sinnainai mosâiâ thâng-nâng-naise.  Obâsù bî thùrthùr bùrbùr gînânai thângdang, âru brai-nî nå man-hùi-nânai, brainù didung-khô zâsi [17] hubâ, braiâ bungnaise: \"Manâbai; âng udubai. Âng onkhâtliâ. Inzur-goblong-thing hot.\" Han-bâ, mosâiâ lânzâiâ zang didung-khô hotnaise. Obânù, braiâ sekhâ lânânai lânzaikhô dân-so-naise. Beaunù mosâiâ gâp-khrau gâpsî khâtlângbâ, braiâ bungnaise \"Ârù ânghâ sâse âgùi sing-sing hù-siù-lâng-dang! Nang khâtnânai mâu-thu gonù?\" Be bîbaidinù khârùi khârùi naifinnâ­nai raukhôbù nuekhai, zirainaise, ârù khânkhrai gurungau dùi nunânai, khândâ lânzai-khô sunânai zånaise. Phâre khânkhraiâ on­khâtrânai lânzaiau khepnaise. Obânia mosâiâ \"Gomâ gomânu brainî bîgúiâ fai-mât-dang;\" hannânai, bînîfrai khîbù khîsât khât­lângnaise. Obâsù zesenù khârù khânkhraiâ gaglaigan nungnânai, gahâmùi khep-sin-lângù. Bebai­dînù khârùi khârùi mosâiâ thoi­frâmnai zânaise. Unau bongfâng-fùr-au nângnânai âgârbâ, obâsù mosâiâ gahâm zânaise, ârù brai-bi-gùi-khô thângbai nunânai, khâm dùi zânaise. Zapbai!      MÙKHRÂ ÂRÙ SESSÂ NÎ KHORÂNG.  Mâse sessâ ârù mùkhrâ zang fisikhî man. Bîsùr sânùi zang ozainù lùgùse thâiù, lùgùse zâiù, ârù lùgùse thâbaibaiù. Obâsù sânse sâse Darrangârùi mânsùi goe thâlit lânânai, âlâsî zânù thâng­nai nâmau lùgù mannânai, bîsùr railainaise \"Be mânsùi-nî goe thâlit-fùr-khô zânù lâgî zangfùr buddî manse khâmnù nânggô,\" hannânai, sessâ-khô nâmau-nù thânù thinnânai mùkhrâia hâgrâ-iaù hâkhmânai thânaise. Phâre mânsùiâ manfaibâ, sessakhô nunânai, bîbân dinnânai, hùsùnaise. Hùsùbâ, mùkhraia hâgrânîfrai mâmâr onkhâtnânai thâlitfùrkhô lânânai bongfângau gâ-khù-hùi-naise. Ârù \"sessâ-faigan\" hannânai, thâlit goe-fùrkhô mâmâr zâ-grù-naise. Ârù thâlit bigùr buâ sessânù dinnaise.  Emphâre unau sessâkhô mân­sùiâ homnù hâiâkhùise ârù unau nåiau thâng-phâ-phin-naise. Obâsù sessaiâ gâbzrî-ùi gâbzrî-ùi thângnânai, fisikhîkhô lùgù man-hùi-nânai, gur thâlit bîbâ, thâlit bigùr bùa hùnaise. Bînîkhai sessâiâ brâpnânai \"Bekhô bângai dukhu hùgan,\" monau nungnânai, thâsobâre singau thâhùnaise. Unau mukhrâiâ bongfângnîfrai on­khâtnânai: \"Sikhî lùi! sikhî lùi! hanùi hanùi gâbzrî gâbzrî thângbâ, sessâiâ brâpnânai bungnaise \"Mâthù sikhî-sikhî lùi! Âng beaunù razânî khuser ne-fai-dang. Nangnù ângkhô mânu nânggô?\" Obâsù mukhrâiâ nu­zâhùinânai bungnaise \"He sikhî! khuserkhô ângnù thåse ù, herâ! Bese gathâu âng zâ-nai-nî;\" hanbâ, sessâ bungnaise; \"Âng nang-nù hùnù hâiâ. Razâ khnâbâ ângkhô bugan.\" Theobù bî embrâ-brâ-bînaikhai \"Zâ lùi zâ, âng nangzang hâ-liâ\" hannânai, zânù hùnaise. Phâre bî zânânai, sâlâiau mânbâ \"Sikhî âng thoinaise\" hannânai, bâbrâp­baibâ, sessâ bungnaise \"Nang gagainù dukhu mandang. Âng dâ nangkhô mâ khâmgan?\" hannânai, bere jåthâ nî bâhâ sing­au thâ-hùi-naise. Mùkhrâ bù un un gâbzrînânai thângnânai ârù nu-zâ-hùi-nai-sui-lâiù \"Sikhî nang mâ khâmdang, herâ\" bung­bâ, sessâ khithânaise \"âng razâ nî zåthâ nedang\" hanbâ \"Sikhî, ângnù bângai dâmnai-nù hù, herâ!\" Sessâiâ bungnaise \"Uh âng hâiâ, herâ; râzâ khnâbâ âng­khô buthâtgân,\" bungbâ bù, em­brâbrâ \"Âng lâsui-sù dâmgan, herâ,\" hannânai, bere bâhâkhô âkhâi-phât-ne zang bu-zâp-naise. Obânu berefrâ mukhâng, megon, modom gasenú ot phop-bâ mù­khrâiâ gâp-khrau gâp-sî bâbrâp-bai naise. Obâniâ sessâiâ bung­naise: Âng dù-hùi-nù nang-nù khithâ-dangman, theobû nang kho­râng lâia. Âng mâ khâmgan?\" hannânai, ârù dâpseau zîbô-gowâl-nî khâthîau thâ-hûi-naise. Azùnghâ mùkhrâ bù khîthû khîthû thângnânai bungnaise \"Ârù beau lai nang mâ khâmdang, herâ?\" Sessâ bungnaise \"Âng razâ-lùnghâ-nî [18] sâmâ-lauthî nedang, herâ.\" Bungbâ \"Sikhî, âng-nù bù hù, herâ! âng bângai dângnai-nî!\" Bî \"hùâ\" hanbâbú, embrâ-brâ, dangnainânai, beaubù bî zîbô-zang ot-zâ-naise. Bînîfrai sessâ thângnânai photobâreau thâ-hui-naise. Mùkhrâ bù gâbzrî gâbzri thângnânai, ârù lùgù lâ-hùi-nânai sessâ-khô súngbâ, bi bungnaise: Bekhônù razânî dolâ hannânai bungù. Mùkhrâ bung­naise: \"Sikhî, âng bângai uthî-nai nî, herâ!\" bungbâ \"Uh! âng hùnù haiâ. Razâ khnâbâ, âng-khô mâ bunggan? Nang mâbâ âbrâ mânsùi, herâ! Khorâng khithâbâ-bù khnâsonggâ,\" bungbâbù, mù­khraiâ \"Nonggâ, herâ, sikhî dåse buâ uthîgan\" hannânai, phåtåbâ­reau bât-drumbâ, gådåhâ lâgi thrùp thângnaise. Obâsù sessâ khithânaise \"Duhui thâlit zâ­nânai bîgur hùnaiâ, benù, herâ­sikhî, nang beaunù thâ-dù! Âng nangkhô khulumbai! âng thâng­naise\" hannânai, bî mu-khrâ-khô beaunù gâr-lai-naise.  Obâsù unâù bîthîng gândâ mâse fainai nubâ, bîkhô mukhraiâ dikhâng-nù thing-dangman. Gândâiâ bungnaise \"Âng-hâ ukhui-sù-dang ârù dùi-gâng-sùi-dang: âng nangkhô dikhângnù hâiâ,\" hannânai, bî thângnaise.  Bînî unau ârù moesù mâse fai­nai-au bîkhô bù khithâdangman Bîbù khnâsongâlâbâ blot thâng­naise. Boinùkhrî khî-zap-au mosâ mâse ukhui-sù-nânai bîthîng thângdangman. Mùkhrâ nunânai bungnaise \"He âfâ, nang âng­khô be dukhu nî frai dikhângâbâ, ârù raubô dikhângliâ.\" Hannânai gahâmùi khulumnù homnaise. Theobú bî \"Âng nangkhô dikhângnânai mâ mangan?\" hannânai, khozo-ne-sù [19] thângbâ, mukhrâiâ bungnaise \"Âfâ, nang ângkhô be photobâre-nî-frai di­khângnânai hâbrùfùrkhô sù-srâ-nânai ângkhô nang zâ!\" hanbâ, bî ukhui-sû-nai-khai, be khorâng-au khnâ-song-nânai, bîkhô bung­naise \"Âng nangkhô zânû mon gúiâ, manâthù, bebaidî dukhuau gaglainaikhô dikhângbâ, ânghâ gahâm zâgan. Theobù nang gai­gainù zâsinânai hùnai-i-au, âng zânù hâgo,\" hannânai, bînî lân­zai-khô pholau hotbâ, mùkhrâiâ bînî lânzâiau hombâ, dikhâng-bù-naise, mù-khrâ khîthânaise \"Âfâ nang ângkhô dâniâ modom-fùr-khô gahâmui susrâ, emphâre rânbâ zâ,\" hannânai sândungau dåse zåbai thâdangman. Ereaunu mosâ-iâ phâtsething naineau, bî bongfângau fât-drâp gâ-khù-naise. Mosâ bekhô nunânai, brâp-nânai, bongfâng guriaunù sânne sânthâm nebai thânaise. Bebaidî thânânai, unau khugâ sînânai, hâthai hâzîzî khâmnânai, thoithî-nânai, thânaise, ârù thâmfaifrâ khugâ-i-au brûng-brûng han-lai-nù homnaise. Beaunù mu­khrâiâ ose ose thoi-mâtbai nung­nânai bongfâng bîzô nî frai lâse lâse onkhâtbùnânai âglâ lâse-i-hai lânzai khugau sù-nai-grù-bâ-bù mosâ mungbô khâmâkhuise. Ârù unau âtheng thângse sùnânai hùnai, beaubù mungbô khâmâkhùise. Obâsù mùkhrâ bungnaise \"Nang ângnî âthengfùrkhô khrem-khrem otnânai zâgauman, lanzai-khô khrem khrem otnânai zâgauman,\" hannânai, rong zânânai: \"Dâniâ ângnî khårokhô-nù zâ,\" hannâ­nai, khugau sùnânai hùbâ, obânù mosâiâ khrem ot-khrep-naise. Thoibai! Zapbai!      KHUSUNG ÂRÙ MÙKHRÂ.  Besur sâne zang fisikhî man. Sânse lâmâiau thâbâ, sâse mânsùi gur thâli mairang bânnânai lâ­bonai nùnaise. Bîkhô nunânai mùkhraiâ fisikhînù khithânai-sùi: \"Helùi sikhî, nang beaunù zåbai thâ. Be fainai mânsùia bîbân dinnânai nangthângkhô hùsùbâ, nangthâng khât.\" Erùi hannânai khusungkhô bî lâmâ-au-nù dinnânai mùkhrâiâ hâgrâ singau hâpnânai ânda zânânai hâkhmâ­nânai thânaisui obâ be mân­sùiâ khâthi zâbâ, khusungkhô nunânai, bîbân dinânai, húsúnaise. Obânú mùkhrâiâ hâgrâ nî frai onkhâtnânai be thâli ârù gur khô lângnânai bongfângau gâkhùhùi­naise. Unau be mânsùiâ khu­sung-khô manekhai, gaigainî nå-i-au thâng-fâ-fin-naise. Benî unau, khusungâ hâgrâ-nî-frai onkhâtnânai fisîkhô nâmainânai man-nânai, thâlit ârù gur bînaise. Khintu mùkhrâiâ thâlit zânânai bigur gazâ, gur zânânai, thinkli gazâ khusungnù hùnaise. Beau­nù khusungâ brâp-naikhai, bîkhô bongfângau dikhâng-lâng-naise. \"Nang âng-khô gur ârù thâlit zânai nudang-man. Beau mâ dang, nang gagainù nai.\" Bebaidî bungnânai mùkhrâiâ bongfâng-nî-frai onkhatnânai thângnaise Phâre khusungâ beaunù thânânai onkhâtnù haiâkhùise. Be bong­fângnî sing-thing baidî baidî omâ thângdangman. Khintu raubô bîkhô on-â-khùise. Unau, gândâ brai mâse be thing thângbâ bî bîkhô khulumnânai bungnaise \"Âfâ, nang ângkhô onbâ âng nangnî bîkhung sâïau bât-drùm-nù nâmâiù.\" Beaunù gândaiâ bîkhô onnânai thinnaise. Thin-bâ, bî bât-drùm-naise. Obânù gândâ-hâ zânzi bai-naise! Obâ­niâ, bîkhô khusungâ hâgrâ zang khupnânai dinnânai, razânî nåau thângnânai razâ zånai khâmflai sing-au thâ-hùi-naise. Phâ zeblâ mel khun khun zâdangman, obâ khusungâ khîphînâise. Razâ bîkhô khnânânai \"Sùr khîphî­dang? Khîthù dân!\" Beaunù boibô \"Âng khîphîâkhùi\" hannâ­nai bungnaise. Ârù bebaidînù khonnesùi khîphîni-au, sâse mân­sùiâ bîkhô razâ nî khâmflai singau nuhotnaise. Nunânai razâni sigângau bung-naise \"Âfâ, nang­thâng âng-khô dân lâgi-bù, âng manse khorâng khithânù nâmâiù. Nangthângnî khâmflai singau-nù mâbâ mâse dang. Âng mithîgo bînù khîphîdang.\" Phâre razâiâ nainânai, bîkhô nunânai, khîthù dânnù thinnaise. Obâniâ khu­sungâ bungnaise \"Âfâ nang ângnî khîthû dâ dân! Âng nangthâng-nù gândâ mâse hùgan.\" Beaunù razâiâ brâpnâ­nai, bîbînai-baidi-nù mânsùi zâbrâ bî zang hùnânai hotnaise. Bî thângnânai, gândâ-khô boi bong­fang guriau khithî-hui-naise. Mânsùifur gândâkhô lâbonânai, razânî singau hùbâ, razâ hontoh zânânai bînù gorai mâse hùnaise.  Be gorâiau uthînânai khâtbaibâ, mùkhrâiâ nunânai sùng-bâ, bî bungnaise \"Be goraikhô ângnù razâiâ hunai.\" Obânù bî sùng­naise \"Mâbrùi razâiâ nangnù hùnai?\" Beaunù bî khithânaise, \"Nang ângkhô zî bangfâng sâiau gâr-bu-dangman; âng beaunù thânânai, lâmâkhândâ mâse-nî sâiau bongfâng-nî-frai bât-drûm­bâ, bî thoinaise. Unau âng bînî sâiau zâbrâ zigâp hung-nânai hùsinnânai bîkhô dinnânai razânî sigâng-au gândâ nî khorâng khithânaise. Beaunù razâiâ ângnù hontoh zânânai, be gorai­khô hùdang.\" Beaunù mùkhrâiâ bî khithânai baidî khamnaise. Râjâiâ bîkhô nunânai brâpnânai khîthû dânnaise. Zapbai!      BÂMUN DEÂRU BÎNÎ SÂKOR NÎ KHORÂNG.  Sâse Bâmun dangman, ârù bî­bâ sâkor sâse dangman. Sân-se sâne zang Bâmun nî"]]]